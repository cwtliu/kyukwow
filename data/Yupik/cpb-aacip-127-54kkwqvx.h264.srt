1
00:00:04,860 --> 00:00:07,940
Tua-i-wa waniw’ Qunuin atam taiqaa.

2
00:00:08,380 --> 00:00:12,960
Waniwa allamek eneqanaitua, yaa.

3
00:00:12,965 --> 00:00:18,285
Au͡g’umek tau͡gaam yugnek angullemnek eneqanangqertua.

4
00:00:18,940 --> 00:00:25,220
Waniw’ au͡g’umek ciuqlillarmek waniw’ qanrucuumirluci qanrucugyaaqanka. (Yaa, okay, yaa.)

5
00:00:25,845 --> 00:00:27,935
Tangerrluku tua-i.

6
00:00:28,685 --> 00:00:34,695
Waniwa ellangellrulria tang amani Cevv’arnermiuni.

7
00:00:35,525 --> 00:00:42,805
Tua-i Cevv’arnermini ellangellruunga. Tua-i maaten...

8
00:00:42,811 --> 00:00:56,778
[Kinguq]lirkaita-llu, kinguqliput-gguq kinguqlirkait nunam maani qaingani yuum ayuqucirkaanek ayagniriciqut.

9
00:00:58,190 --> 00:01:00,550
Ayagniriciqut.

10
00:01:01,287 --> 00:01:17,612
Nutaan-llu-gguq tua-i kinguqliit ukegkut tua-i imutun tuar tang imna man’a maa-i mat’um nalliini yuut atungekiit man’a.

11
00:01:19,043 --> 00:01:22,531
Tangvagluku tuar qalartelallrulriit.

12
00:01:23,019 --> 00:01:27,481
Maaten waniwa waten elliama umyuaqnaunka.

13
00:01:27,619 --> 00:01:34,619
Tuar im’ tangvagluki nunat makut yugkait qanrutkelallrukiit.

14
00:01:35,638 --> 00:01:37,738
Akleng-gguq.

15
00:01:38,132 --> 00:01:50,782
Tamana-gguq tekiskunegteggu tuaten ellillerkarteng imutun makut-ll’ ayagyuarit qimugkara’urlurtun ellirciqut.

16
00:01:51,514 --> 00:01:54,626
Tangrriu maa-i.

17
00:01:55,002 --> 00:02:06,389
Taringutkeqapiaralaranka au͡gkut yuut tuar tang imna man’a tua-i tangvakapiarluku qanrutkelallrukiit.

18
00:02:07,114 --> 00:02:14,514
Aling aren, maa-i-ll’ tua-i tekilluku yuut makut, nunat yuita tamarmeng.

19
00:02:14,746 --> 00:02:19,608
Naliat-llu pinritevkenani, nunat tamarmeng tekilluku.

20
00:02:20,584 --> 00:02:33,871
Tua-i-gguq tuaten ellirarkaugut makut ayagyuat qanruyut’seng man’a cakenriqunegteggu, qanruyut’seng atunriqunegteggu.

21
00:02:34,834 --> 00:02:43,359
Aling aren, wiinga tang tua-i imum-llu ap’ama yaani Cevv’arnermiuni wagg’uq uum Elegtam

22
00:02:44,540 --> 00:02:56,215
Tua-i tauna Elegtaq ap’aka qanemcitullruuq. Agaani ellangellruyaaqelliniuq Iigmiut unegkut nuniitni, kiatiitni.

23
00:02:56,784 --> 00:03:05,346
Wagg’uq wani Allauguullrini. Tauna ap’aka Elegtaq tamakumiunguyaaqelliniuq.

24
00:03:05,722 --> 00:03:17,022
Tua-i imna-llu tanglallrukeka wii keggani Qaluyaani Aluskam Arnaanek pilallrat arnassagaq au͡gna.

25
00:03:17,241 --> 00:03:23,729
Tauna-llu-gguq tamatum nalliini Allauguullratni unisngatellrunrituk.

26
00:03:23,934 --> 00:03:31,647
Tua-i-gguq yuuciak man’a unisngatellrunrituq taukuk yuuk.

27
00:03:32,922 --> 00:03:46,109
Aren tua-i waniwa mat’umek au͡g’umek ava-i qanemciqertua. Tangrriu waten atam.

28
00:03:46,372 --> 00:03:57,709
Tua-i wiinga’urluq-llu waniwa qanruyun tamalkuan atunrilengramku tua-i tau͡gaam ukvertallruunga.

29
00:03:58,109 --> 00:04:06,472
Ukvertallruunga qanruyukaramnek. Tamalkuan niisngayugnaicaaqaqa qanruyuteka.

30
00:04:07,209 --> 00:04:13,709
Tua-i tau͡gaam qanelriamek niitaqama ukvetullruunga.

31
00:04:14,591 --> 00:04:19,803
Cali imkut qanrutestekama waten pitullruatnga:

32
00:04:19,879 --> 00:04:29,816
"Kitaki tangerrluku ilavnek qaillun pimaluten ping’e’rpet angurrlugmek tukaqlugcaqunek.

33
00:04:31,154 --> 00:04:37,216
"Ilalciarluten yuulaqina angurrluk’ ellaicetun ayuqevkenak.

34
00:04:37,317 --> 00:04:46,204
"Tau͡gaam tauna-llu pistellren elluarrluku cali ciukirpianun cali uputniaran, aulukniaran."

35
00:04:46,679 --> 00:05:01,854
Tua-i aren tamana aturluku ilumun tua-i yuum ilii ilumun pillrulliaqami ulurmiayaaqvigminek taq’aqan quyalallruunga cakneq. Quyapialallruunga cakneq.

36
00:05:03,135 --> 00:05:09,698
Tua-i umyuallguteksagutaqamku wii quyapiarutek’lallruaqa.

37
00:05:12,535 --> 00:05:22,948
Aling aren, tua-i waniw’ au͡g’umek tua-i qanemciqertua tua-i waniwa.

38
00:05:23,210 --> 00:05:32,910
Au͡gna anguqallma ilii carraquiner au͡gna qanemcikaqa tua-i ava-i carraquiner.

39
00:05:33,654 --> 00:05:41,842
Tua-ll’ imna waniwa watuam cali nalliinek tua-i waniw’ piqaqatartua, uicung’.

40
00:05:43,180 --> 00:05:55,267
Tua-i watuam nalliini waniwa atam irniangqellruyaaqelrianga tang waten, waten qulnek pingayunek cipluki.

41
00:05:56,204 --> 00:06:12,392
Tua-lli-wa waniwa umyuama kanangnuullra maligtesciigataqa wangnek pingaitelliniama kanangnuuryaaqekuma, imkut tau͡gaam wangnek ayallret.

42
00:06:12,955 --> 00:06:17,555
Tua-i waniw’ teguyunairutnayukluki-ll’ Agayutmun.

43
00:06:17,887 --> 00:06:25,649
Tau͡gaam Agayutmek quyamalartua waniwa tangercet’laaki imkut ayagcianka.

44
00:06:25,900 --> 00:06:32,000
Ellmeggnek tangerceteksaitut, tau͡gaam Agayutem tangercet’larai.

45
00:06:32,182 --> 00:06:40,707
Atam unugmi-am uitaurau͡rlulrianga maklua, allavkenii-llam cuyat teguluki iqmiglua.

46
00:06:40,851 --> 00:06:52,313
Iqmigtuumalnguama-ll’ anlluki qemaggluki iqmiutaagka mayurrlukek. Kelutmun waten iggagarrlua tua-i waten maktallagglua uitaqerlua.

47
00:06:52,939 --> 00:06:59,514
Aren, uitaqainanemni ayuquciqa man’a tanqigpallartuq.

48
00:06:59,920 --> 00:07:11,695
Aren, tanqiim tuc’anga uigarrlua qulka tangrraqa tuar tang imna pikani qulemni waten tanqik uivenqellria.

49
00:07:12,051 --> 00:07:15,501
Yuut-wa pikegkut pingayun imai.

50
00:07:15,958 --> 00:07:24,720
Maaten tang tua-i pikavet tangvakaranka yuunka pikegkut tanqiim imaqluki.

51
00:07:25,558 --> 00:07:35,233
Una tua-i alqaat Pangall’aq, Nanugaq-wa, ug’umek aanallgutmeggnek Uyanguamek pingayurlutek.

52
00:07:35,602 --> 00:07:41,602
Imkunek atulqenrilkeḿeggnek aturluteng pakemkumiutarnek.

53
00:07:42,359 --> 00:07:46,946
Aren, tua-i pikegkut angnirluteng arenqialkiitnga.

54
00:07:46,959 --> 00:07:53,871
Tua-i ketmun caukanirluki wii ciuggvikluki pikavet tangvaganka tua-i.

55
00:07:53,884 --> 00:07:57,884
Tangrrucimtun Agayun quyavikaqa.

56
00:07:58,641 --> 00:08:08,428
Tua-i quyavikluku allam tangercetenrilaki, tua-i elliin tau͡gaam tangercecaki.

57
00:08:10,553 --> 00:08:26,478
Atam tua-i taqlua uitaqanemkun pakemna nuniitnek, uluqsaunaki-ll’ tangviimki, nuniitnek qanelria angutnguluni. Aling nallunripakar.

58
00:08:27,234 --> 00:08:33,709
"Mary, elpet-ll’ waten pimaciquten ukucetun."

59
00:08:33,940 --> 00:08:44,978
Aren, watua cayukataryuklua ugkurluut tutgaraanka tua-i iluvaqertut wangni wavet ciuqamnun.

60
00:08:45,578 --> 00:08:54,916
Arenqiapaa tua-i iluvaqercata waniwa tua-i kiima tangvanga’arcamegteńga imkurtut...

61
00:08:56,154 --> 00:09:01,741
Unisnganrit’laraatnga. Quy’uqtaarvikuralaraatnga.

62
00:09:02,622 --> 00:09:13,372
Tua-i nutaan tua-i taukunek tua-i waniw’ ciuqamnun quy’uqercetlemni qanrulluki, qanrulluku tauna tua-i

63
00:09:13,779 --> 00:09:26,529
Watuaqapiar tau͡gaam waniwa tuaten uku’urluut tutgaraanka yuaryugallratni watuaqapiar pinrilengraatnga uitatesqellua.

64
00:09:26,848 --> 00:09:36,073
Tua-i tau͡gaam atataarmi tua-i pillerkaqa tekiskan nutaan tua-i tamaani umyugiurutkesqellua.

65
00:09:36,854 --> 00:09:40,929
Aren tua-i arenqiatua.

66
00:09:41,848 --> 00:09:51,873
Tua-i taqeqanemkun taman’ taqeqanrakun tanqik pikna cikcartunga’artuq. Imkut-llu tua-i tangvagtelluteng tayim’ nanteqerluteng.

67
00:09:52,992 --> 00:09:59,017
Tangvagtelluteng tua-i tayim’ nanteqerluteng waniw’ cikcartunga’arpailgan pikna.

68
00:09:59,223 --> 00:10:05,561
Nutaan tangvanriqercamteng tua-i tayim’ cikcarturluni tua-i cik’arrluni tua-i.

69
00:10:06,411 --> 00:10:15,136
Cali qavarpek’nii call’ waten ellalinqigcimallruunga, uicung’, ellalinqigcimallruunga.

70
00:10:15,392 --> 00:10:25,805
Arenqiapaa-ll’ nunakegtaar imna ayagyualriarulriani. Nunakegtaar nunaksunaqpiaq.

71
00:10:26,267 --> 00:10:31,417
Tanqigcetqapiar. Tanqia ayuqaituq.

72
00:10:32,061 --> 00:10:39,561
Tuar tang imna kiartellemni maaken ayaglua, waten tua-i qavarpek’nii

73
00:10:41,718 --> 00:10:47,968
Tuar tang imna ella nunam im’ qainga waten pilleq qiliim mengliinun.

74
00:10:49,162 --> 00:11:00,725
Imna-wa tang nunam qaingan can’ga tuar tang imna tua-i ulvaiyaaq im’ cungakvayagaq cungackepiaq cakneq.

75
00:11:01,087 --> 00:11:06,037
Nunam-ll’ im’ qainga nunaniqsaagpagta tamana tua-i.

76
00:11:06,381 --> 00:11:19,956
Waniw’ tiiviinek-llu caaqama tangerqacuayaaqerqama cungagcelngurmek tangrraqama nani-kiq taman’ umyuaqeqanricia cungagpak, cungackepiaq.

77
00:11:20,687 --> 00:11:31,512
Tua-i ellarpallraam ilua tuar tang qiliim mengliinun tua-i nunam man’a qainga tuaterrlainaq ayuqluni tamarmi.

78
00:11:31,993 --> 00:11:37,643
Nunapigmek-llu mat’utun nunapimcetun ayuqelriamek cataunani.

79
00:11:38,212 --> 00:11:46,912
Manigcetqapiar, nanvamek-llu tang tangellrunrilngua waniw’ tamatum iluani kuiggarmek-llu.

80
00:11:48,256 --> 00:11:54,506
Arenqiapakar tua-i tang ukatmun waten uyaqunka uivurallemni

81
00:11:54,725 --> 00:12:07,450
Maaten tang tua-i ukatmun piqertua yuut amkut pingayun nangerngaqalriit qatellriamek aturluteng imumek akurtulriamek.

82
00:12:08,581 --> 00:12:16,519
Maaten tang tua-i yaavet tangvakaranka Jesus-aamek ilangqellinilriik ingkuk.

83
00:12:17,757 --> 00:12:24,044
Atam nutaan tua-i quyavikekeka Jesus-aaq tangrrucianek.

84
00:12:24,082 --> 00:12:33,494
Cali-llu ak’a ciunguluku uksuaruluku ayagluku tua-i tangerqataruarluku tamaani ayuqengellruunga.

85
00:12:33,895 --> 00:12:37,432
Tua-i waniw’ tangerqataruarturluku.

86
00:12:37,682 --> 00:12:42,282
Unugmi-llu qakmani cat qavama unicanga

87
00:12:42,751 --> 00:12:55,989
Unugmi-llu qakmani cat avirliqa’arqata tua-i inangqangnaqsaaqvimnek maklua tua-i ella qagna kiarcaaqaqluku, agyat-llu pagkut kiarquryaaqaqluki.

88
00:12:56,089 --> 00:13:00,477
Avungarkaunrirqata aqumlua tua-i inartaqlua.

89
00:13:01,015 --> 00:13:10,165
Tang ayagyualriani tua-i ella imna aling arenqiapakar ellaksuuminaqsaaqvaa-lli.

90
00:13:10,472 --> 00:13:20,759
Carrlugmek imaunani ellakegtaar imna. Carrlugmek tangerrnaunani. Ellam im’ ayuqucia assiqapiar.

91
00:13:20,772 --> 00:13:31,584
Tanqigceńani cakneq, tanqicukepiarluni. Amta-llu akerteḿek-llu cataunani ellam ilua.

92
00:13:31,747 --> 00:13:39,035
Amta-ll’ tua-i iirluaraunani tanqigceńani cakneq, tanqigpagluni.

93
00:13:41,873 --> 00:13:44,623
Aling arenqiapakar.

94
00:13:45,142 --> 00:14:00,167
Tua-i tuaten tua-i kiarqurallemni taukut tua-i cali yuut taukut tangvaurluki tua-i. Piinanemni call’ tua-i natetmuruciinateng-llu tua-i tayim’ cataiteqalallruut.

95
00:14:00,911 --> 00:14:11,423
Tua-i cataiteqaata cali uyaqutka cayugluki ciuqaqa call’ un’ tangrraqa malruk cali ukuk ciuqamni call’.

96
00:14:11,486 --> 00:14:17,911
Yaaqsiggaryuata-ll’ tang elitaqengnaqengramka Jesus-aam ilai elitaqsunrilkenka.

97
00:14:20,430 --> 00:14:32,192
Aren, una ciuqaqa call’ tangrraqa malrukuk ukuk, una ukaqlia sugtuluni ingna-ll’ yaaqlia sugkillruluni.

98
00:14:32,618 --> 00:14:41,680
Maaten tang tua-i call’ taukuk tangvauraqaragak tuar tang tauna ukaqlia sugtulria Qayum atii.

99
00:14:42,106 --> 00:14:46,406
Tua-i tang caqaquurallrakun elitaqnguaqeka.

100
00:14:46,663 --> 00:14:55,750
Tua-i Qayum atak’acagii tua-i imna tua-i maantenglleq, maani uitalangelleq.

101
00:14:56,925 --> 00:15:01,988
Tua-i tuaten tua-i piqerluku.

102
00:15:02,238 --> 00:15:17,275
Atam tua-i tamakut tangerqengaqenriqercamki au͡gkucicetun-am call’ tangvauraqarraartellutek tua-i cali tangvangramtek natetmuruciinakek tayim’ cataiteqarillruagka.

103
00:15:17,913 --> 00:15:28,713
Aren, tuar tang imna taukuk kinguagni man’a tua-i ella’urlurput wangkuta cangakevkenaku atuqengarput

104
00:15:29,232 --> 00:15:44,557
Umyuama-am tekicaku tamaavet tua-i uitallemnun ituliqausnguallemni kavirrlugcelnguq-llu tuar ituliqautellemni

105
00:15:45,388 --> 00:15:50,863
Tua-i wangkurluumta cangakevkenaku ellakngamteggu atuamteggu.

106
00:15:53,357 --> 00:15:55,382
Aren tua-i.

107
00:16:00,038 --> 00:16:10,101
Nutaan taum kinguani uyaqunka cayugluki piqerlua ayuquciqa man’a cikcartuaranga’artuq cukayugnaunani.

108
00:16:10,938 --> 00:16:24,676
Tua-i cik’arcan maaten piqertua inglemni-ll’ aqumgayaaqellinilrianga inarrvimni. Tua-i aqumgayaaqellinilrianga inglemni.

109
00:16:25,201 --> 00:16:32,751
Arenqiatua tau͡gaam waten elliryaaqeng’e’rma imnanguartua au͡g’umek ellakegtaarmek.

110
00:16:32,945 --> 00:16:40,583
Waten-ll’ umyuarteqlua iluani nangerngallemni, nangerngayukellemni:

111
00:16:40,920 --> 00:17:00,160
"Arenqiapaa-ll’ nauwa-mi imkut ayagyuarugaat. Arenqiapaa-ll’ maa-i-tuq man’ ellakegtaar ellakluku nunaniryugluteng ellaklitgu akwarpak amavet tayima callerkameggnek umyuarteqsugnaunateng.

112
00:17:01,124 --> 00:17:17,274
"Qaillun-llu pimallerkameggnek umyuarteqsugnaunateng. Wangkuta apqemteńek tuqullerkameggnek-ll’ umyuarteqsugnaunateng uitalleqsarluku maligtaqulluteng alerquutmeggnun yuukuneng."

113
00:17:17,906 --> 00:17:19,418
Tangrriu.

114
00:17:20,056 --> 00:17:31,181
Tua-i waniw’ imnanguarumalrianga wii makunek maa-i waten tang tua-i pulengtarmek pilaama.

115
00:17:31,487 --> 00:17:39,487
Tua-i-w’ cam imum pivkalaqiinga. Wangnek piksailngua. Tangerrlua tua-i pivkalaraanga cam imum.

116
00:17:39,644 --> 00:17:50,781
Waten-ll’ ayuquciqa tua-i tanqigmek cikilaraa waten tua-i ayuquciqa man’a tua-i tangerrluku. Nakleklua-w’ tua-i pilallikiinga.

117
00:17:50,931 --> 00:17:58,106
Atam, atam imumi cali yaani Kuigilngurmi elitnaulallruukut Qaneryaranek.

118
00:17:58,862 --> 00:18:08,550
Atam tua-i an’aqama qeraqata’arqama kaigalqa ciuqliquralaqeka.

119
00:18:09,513 --> 00:18:18,550
Tua-i-am qerarlua tua-i pillemni ilura’urlurci imna tua-i enemun kiingan unitelaamku

120
00:18:19,950 --> 00:18:26,613
Ayuquciqa man’a tua-i tanqiim tekiareskii uivenqegpak waten avatemni.

121
00:18:27,075 --> 00:18:29,888
Cunaw’ tua-i ayagnirluni.

122
00:18:30,538 --> 00:18:35,575
Tuaten tua-i ayagnirluni piyungaqami tua-i pilartuq.

123
00:18:36,263 --> 00:18:49,250
Tua-i tau͡gaam wiinga cali waniw’ imkut irniarugaanka umyuama aliayuutekenritai nantenrilata, nanelnguunateng-llu.

124
00:18:49,913 --> 00:18:59,725
Tua-i ukut ciuqliit waten tangercecimalaata-llu nanelnguicukluki umyuarteq’lartua tua-i wiinga

125
00:18:59,726 --> 00:19:06,188
Imkut-llu kinguqliit carrlugmun tekipailegmeng tua-i tayim’ ayaumarilaata.

126
00:19:06,351 --> 00:19:18,164
Tau͡gaam anglirillerluteng ayakatalriit tua-i cali taringnaqluteng nallunaitelallruut, taringnaqluteng.

127
00:19:19,276 --> 00:19:26,801
Imkurluteng-llu, qulmun-llu yagtaarluteng piaqluteng angniyagarluteng.

128
00:19:28,207 --> 00:19:35,495
Tua-i tamana tamaa-i umyuama eguruteksuumiitelaraa tuaten ayuqelallrat.

129
00:19:35,845 --> 00:19:46,283
Waniw’ tau͡gaam wii kingunratgun cali maliggnaluki umyuarteq’laryaaqua kingunratgun maliggluki.

130
00:19:46,533 --> 00:19:54,758
Tuaten yuullgukaramni qaillun umyuartequcuumiinaci, kenkutmek tau͡gaam umyuangqerrulluci.

131
00:19:57,689 --> 00:20:04,589
Kenkutmek tau͡gaam umyuangqerrulluci tamalkurpeci ilamni makuni yuullgukaramni.

132
00:20:04,946 --> 00:20:13,858
Tangerqeka tamalkuan tememtun pitarrluku tangvagyugluku umyuangqerrlua.

133
00:20:14,659 --> 00:20:24,496
Tua-i waniw’ au͡gkut yullret angullrenka arenqiatut.

134
00:20:24,959 --> 00:20:30,584
Qanruyutmeggnun niisngallruameng yuunertuqitauluteng-llu.

135
00:20:30,665 --> 00:20:36,290
Nunat-ll’ ukut ellangviinka calriamek niitnarqeksaunateng.

136
00:20:36,609 --> 00:20:46,296
Tua-i tau͡gaam akaurtenqegcaara’rqan tayima makut-llu temyigilriit iliit tua-i arulairaqluni.

137
00:20:47,171 --> 00:20:52,559
Waten-llu tua-i mat’um nalliinitun maa-i ayuqsugnaunateng.

138
00:20:53,172 --> 00:21:00,134
Calriit uunguciicimaaqluteng. Calriamek-llu avaqlirmeggnek naken niitaqluteng.

139
00:21:00,710 --> 00:21:08,297
Niicungaqameng akaurtaqan imna tua-i tuaten piniluku yuk tauna pillrat.

140
00:21:08,497 --> 00:21:11,522
Akaurtaqan tau͡gaam.

141
00:21:16,753 --> 00:21:30,353
Tua-i waniw’ cali uani Qinarmiuni yungqelallratni uitangellrulrianga. Aiparma imum uitangevkallrukiinga.

142
00:21:31,335 --> 00:21:42,497
Tua-i call’ waniw’ nalluyagutesciigatanka makut kinguveruaraat. Nalluyagutesciiganaki kinguveruaraat makut.

143
00:21:42,873 --> 00:21:49,460
Tua-i elluarrluki tau͡gaam piyuumiryaaqluki tua-i.

144
00:21:50,110 --> 00:21:53,210
Tua-i qanemcitnaamken uicung’.

145
00:21:53,217 --> 00:22:04,054
Icivaq-am, qangvaq-am? Uksuaq piyugnarquq. Ceńavaralriim itrautengnaqsaaqaanga tengssulvagmek-gguq tengssuucirlunuk.

146
00:22:04,417 --> 00:22:06,679
Tua-i-am waten piyaaqaanga...


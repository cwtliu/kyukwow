1
00:00:00,590 --> 00:00:07,710
Wani uitalriit qantaugut imkut neqnun atutukait.

2
00:00:08,370 --> 00:00:10,600
Angtatkevkenateng.

3
00:00:11,110 --> 00:00:22,970
Mikelnguit cali waten mikelriitneng waten pingqerraqluteng, angenrit-llu angayuqaarit ang’uralrianeng waten pingqerraqluteng.

4
00:00:23,935 --> 00:00:27,545
Neqneng piciatun imituluki.

5
00:00:28,012 --> 00:00:42,912
Uqniluteng tau͡gaten. Maa-i ayuqelriit tamakut uqnitullengnaarit makut nanvani naumatulit uqniluki.

6
00:00:43,281 --> 00:00:54,919
[?]-llu augitneng, imarpigmiutaat augitneng ilaluku tamana meq tamakut-llu piluki.

7
00:00:55,532 --> 00:01:01,444
Tau͡ga-i uqnaqegtaarauluteng. Assirluteng-am pinaurtut nallunritellriit.

8
00:01:01,520 --> 00:01:15,732
Maa-i tau͡ga ayuqenrilngu[?] tamakut maa-i mat’um nalliini makuneng cuupaneng, cuupaneng pitukeput wangkuta

9
00:01:15,945 --> 00:01:19,045
Tau͡gaam ayuqenritait.

10
00:01:19,239 --> 00:01:26,339
Tepait allakauqapigtut tamakut civuliamta piliaqetullrat.

11
00:01:28,071 --> 00:01:39,683
Imkuneng-llu pillerkarcuraqluteng imkuneng-llu ugnaraat makuneng neqaitneng marayallerneng

12
00:01:40,046 --> 00:01:47,734
Imkuneng-llu utngungssaarneng pitukiitneng, iitarneng-llu cali pitukiitneng.

13
00:01:47,859 --> 00:01:53,197
Tamatumun tang cuupiameggnun tamakut avuurarkauluki.

14
00:01:54,422 --> 00:01:56,197
Cali im’ waten...

15
00:01:56,228 --> 00:02:09,791
Makut maa-i kegginaqut waten ayuqelriit ayuqenrilnguut makut wani taqevkaraqait imkuneng angalkuneng pitukaita.

16
00:02:10,078 --> 00:02:13,541
Taqevkaraqait ayuqevkenaki.

17
00:02:14,016 --> 00:02:28,091
Waten-llu iingita cali ingluit cali inglupianeng iingqercelluki taqevkaraqait ayuqenrilenguut makut, angalkuita tau͡gaam.

18
00:02:28,235 --> 00:02:31,872
Waten-ll’ taqsuunaki Cupiit makut.

19
00:02:32,085 --> 00:02:38,122
Uumeng-am yuraryarameng aturaqamta makut tau͡ga atuugarkauluteng.

20
00:02:38,672 --> 00:02:43,297
Aturluki piarkauluki, kegginaquneng-llu acirluki.

21
00:02:43,303 --> 00:02:45,816
PIkna-qaa quleqlia caullraneng nalluan?

22
00:02:45,953 --> 00:02:48,716
Una wani nalluaqa caullra.

23
00:02:49,528 --> 00:02:52,578
Makuneng-ll’ ayuqenrilngurnek waten.

24
00:02:53,072 --> 00:03:02,297
Makut tau͡gaam ayuqenritut ukut. Makut maani uitalriit caullra wii uum nallruaqa.

25
00:03:02,453 --> 00:03:04,091
Tua-i-mi aciqlia?

26
00:03:05,841 --> 00:03:14,129
Una tau͡ga wanigga tangvallemni waten makut

27
00:03:15,642 --> 00:03:25,654
Naugga cat tamalkurmeng wangkuta caunrilnge’rmeng piunrilnge’rmeng-llu atengqerraqelriit.

28
00:03:26,117 --> 00:03:37,205
Una atengqerrluni, iliit atengqerrluni neqem cuaneng, iliini unguvalriim cuaneng atengqerraqluni.

29
00:03:37,386 --> 00:03:47,286
Makut una angalkuita calinguaqluki tamakut alerquutekluki kegginaqum nalliini atu’urkateng pilaqait.

30
00:03:47,293 --> 00:03:54,230
Qanrutkarkauluki-am cali ellaita ankata au͡ga-i yuraqataqata.

31
00:03:54,718 --> 00:03:56,505
Tamakut-qaa angalkut?

32
00:03:56,518 --> 00:04:00,230
Angalkut tamakut, Cupiit-ll’ piyuunaku.

33
00:04:00,368 --> 00:04:10,218
Waten tau͡gaam makut maa-i pikenrilengraaki uum tangnircaucirluki makuneng pituaqait.

34
00:04:10,237 --> 00:04:17,275
Waten-llu aarrangiiraat makut piit waten-llu tangnircaucirrlainarluki.

35
00:04:23,387 --> 00:04:40,287
Una tau͡ga-i-ll’ wanigg’ tangvagaqa nunam mat’um unguvalriarin wani una ilakaat una maani nunami pitulit.

36
00:04:40,531 --> 00:04:44,419
Pagkuneng-am tau͡gaam tangnerrartua.

37
00:04:44,544 --> 00:04:53,419
PIkavet tau͡gaam tat’mi qaingakun ciuteruagneng pingqerrarkauguq.

38
00:04:53,425 --> 00:05:00,938
Makut unguvalriit ciutengqerraqelriit alaunaki ayuqevkenateng.

39
00:05:01,413 --> 00:05:06,488
Makut wani tau͡ga [?] alairtetukait maa-i makut.

40
00:05:07,582 --> 00:05:12,769
Pagkuneng-am pingqelriameng tangyuitua maani nunam iluani.

41
00:05:13,007 --> 00:05:25,269
Makuneng tangerrsaqlilrianga makuneng, tau͡gaam tangnircuucirluki ellaita piliaqestaita camirastaita pituit.

42
00:05:26,232 --> 00:05:29,145
Aturaqamegteggu tau͡ga-i qaillun piaqluku?

43
00:05:29,395 --> 00:05:38,007
Tau͡ga-i atuqataraqamegteggu waten-llu caullra uum nalqigutekaqluku, cauniluku tau͡ga una.

44
00:05:38,295 --> 00:05:45,370
Maa-i-ll’ makut cat cuitneng acirluki. Cuit-gguq.

45
00:05:48,075 --> 00:06:03,962
Una-ll’ wanigga, una wanigga makunun unguvalrianun imarpigmiutarnun cukniluku pingataqaat una.

46
00:06:04,437 --> 00:06:08,575
Man’a-llu au͡gatiini waten ayuqelria

47
00:06:09,075 --> 00:06:25,713
Naugga imumeng pug’aqameng pugumaaqelriit iliini engelkurluki, iliini una engelkurluku, iliini-ll’ man’a engelkurluku, waten-llu qanengqerrsuumaluteng.

48
00:06:26,301 --> 00:06:35,888
Imkumeng tau͡gaam perelriameng qanengqerrarkauyaaquq una, qanengqerrarkaulriaruyaaquq.

49
00:06:36,776 --> 00:06:42,213
Tamakuneng keggunengqerrarkaulriaruyaaqluni tau͡ga waten tau͡ga-i. 

50
00:06:42,626 --> 00:06:56,026
Ukuk cali akiqliqlutek waten uitauralriik uum kaikuni neryuumaarkauluki uum ungungssiaraam.

51
00:07:00,345 --> 00:07:06,695
Wii tau͡gaten ayuqelriameng unatneng tangyuitua.

52
00:07:06,702 --> 00:07:14,327
Cat tamalkurmeng unatengqertut tallimalngurteksaunaki waten ayuqerkaulrianeng.

53
00:07:15,933 --> 00:07:25,258
Tau͡gaam una wanigg’ piliaqestiitun waten pillrullinia.

54
00:07:30,764 --> 00:07:34,402
Tau͡ga-i iillanangnaqluku.

55
00:07:34,565 --> 00:07:44,990
Angalku[milu]nun tau͡ga taqellruata wangkuta Cup’igni tangvagciigatarput angalku[milu]nun taqellrullinian.

56
00:07:48,121 --> 00:07:52,146
Qaillun un’ kangingengnaqengramteggu kangingengaitaqa wii.

57
00:07:56,415 --> 00:08:03,802
Qanrutketulqait una wanigga uungunilukui piaqluku.

58
00:08:04,852 --> 00:08:14,065
Waten-llu pirrlainarluku waten wanigg’ ukut unaitait wanigg’ uitaut. Unatai, unatai uitaut.

59
00:08:14,077 --> 00:08:24,490
Ukuk-llu cakuni kaikuni wanigg’ unatet nuniitni tegulukek unatmineng aturluni elliin uum neryuumiluku.

60
00:08:25,377 --> 00:08:27,065
Tau͡ga-q’ kangingarci?

61
00:08:27,078 --> 00:08:28,315
Ii-i.

62
00:08:40,178 --> 00:08:47,190
Ak’a tau͡gaam niitetullruunga wii. Waten taqumalriameng uumeng tangvakallrunritua.

63
00:08:47,591 --> 00:09:03,078
Ellaita tamakut cuut ilaita malrurtetulliniaki waten qan[rit]

64
00:09:04,916 --> 00:09:12,016
Wanigg’ una tamluani uitalria malruurrlukek.

65
00:09:12,716 --> 00:09:22,778
Tau͡ga-i-ll’ camun, camun imumun allayuk’ngaameggnun alingnaqsuksuknguaqunegteggu-llu

66
00:09:23,391 --> 00:09:34,129
Piluteng tau͡gaggun qulliakun anlluki, tau͡gamtell’ atliakun kanaggun anlluki, cukariinarluteng anteqtaarturluku.

67
00:09:34,579 --> 00:09:43,792
Tamakut cegtullerneng pituluki atliit. Cegtullret-gguq.

68
00:09:44,867 --> 00:09:47,092
Tau͡ga-qaa? (Ii-i).

69
00:09:47,748 --> 00:09:53,136
[?]qelrianeng imkuneng tangerpakanritua.

70
00:09:57,386 --> 00:10:00,599
Tau͡gaam tau͡ga ayuqenrilmiut.

71
00:10:00,961 --> 00:10:08,799
Kanani tangyuilkengaput-llu wangkuta unguvalriari imarpiim ayuqenritellruut ak’a.

72
00:10:08,812 --> 00:10:19,774
Maa-i tau͡gken tangerrnauqerciigaliluteng, nallunariqapiggluteng, nallunarimaluteng, ilait [nangtu?rluteng].

73
00:10:20,787 --> 00:10:29,062
Una wanigg’ angenqerruaruyugnarquq una waten pimalria.

74
00:10:29,543 --> 00:10:36,893
Uum wanigga angenqerruaq una atu’urkaqaa.

75
00:10:39,012 --> 00:10:42,562
Una tau͡gaam caullra kangingumanritaqa.

76
00:10:45,369 --> 00:10:49,231
Cauga? Ca[?]uga?

77
00:10:50,107 --> 00:10:52,707
Angenqurraa wani cauga?

78
00:10:53,676 --> 00:10:56,064
Cameng, cameng una, cauga?

79
00:10:56,077 --> 00:10:57,127
Angenqaq.

80
00:10:57,139 --> 00:10:58,726
Angenqaq cauga?

81
00:10:58,739 --> 00:11:09,426
Naugga imarpigmi imkut cikut can’ulriit unaken tag’tulriit iliini mamtuluteng. Tamaa-i-gguq tamakut angenqat.

82
00:11:09,539 --> 00:11:13,539
(Tagenqat.) Angenqat. (Angenqat.) Angenqat.

83
00:11:14,821 --> 00:11:27,608
Imna tau͡gken maaken neqegvaneng tailuni nav'karyukaareluni ilii cekullallerneng, cekullaq.

84
00:11:29,583 --> 00:11:37,358
Ukuk wanigga nalqikapigglukek pingnaq’nge’rma uunguciitaqa, waten cali iigluni.

85
00:11:39,289 --> 00:11:46,227
Una tau͡gaam, una wanigg’ una nunami uitalriaruyukluku wii umyugartequa tau͡ga-i.

86
00:11:46,252 --> 00:11:54,327
Una wanigga qanra uivenqeggluni wani kegginam iluani.

87
00:11:57,483 --> 00:12:12,408
Una wanigg’ pituyugnarqaat uksuarmi, up’nerkami-llu merneng pingqerrlainarluki, nunaqlilirrnainarluki

88
00:12:13,164 --> 00:12:16,677
Qavaasqekaitkut ak’a, wii-ll’ pitullrulrianga.

89
00:12:16,689 --> 00:12:26,677
Imkut qavaasqellua uksuarmi mermeng nunaklirilua caskaq imiqangraan elliqerluku.

90
00:12:27,115 --> 00:12:32,815
Tau͡gamtellu ca imna caanika-llu elliqerlua pisqeńauraa.

91
00:12:32,959 --> 00:12:46,259
Una wanigg’ qaneni-gguq aturluku cuum wavet qavaqan wavet pull’uni uumun tau͡ga aturluni una wanigga ner’aqaa taum.

92
00:12:49,653 --> 00:12:55,053
Melugarciqaa. Melugarluku.

93
00:12:55,866 --> 00:13:10,128
Tau͡ga-llu tauna melugaq’ngaa waten uumun pirraarcelluni waten anerteqesciigatliniaquq, cuusciiganani.

94
00:13:10,154 --> 00:13:12,716
Wagg’uq mer’irluku.

95
00:13:13,217 --> 00:13:16,454
Mel’irturluku tau͡ga alerquutengqerrluni.

96
00:13:16,629 --> 00:13:28,529
Waten-llu qec’gaqameng elpengaqaciteng tamakut qec’gaqameng mermun merpalla’arcuunateng, [?]luteng tau͡gaam pituluteng.

97
00:13:30,436 --> 00:13:31,916
Tau͡ga-i-qaa? (Ii-i.)

98
00:13:31,921 --> 00:13:35,991
...yaaqelriim pamyuituq tau͡gaam.

99
00:13:36,961 --> 00:13:43,511
Neqnguyaaquq una tau͡gaam pamyuunani, imkuneng-llu piinani.

100
00:13:44,691 --> 00:13:54,361
Una cali wanigga qaqimanganani una pamyungqerrluni. Pamyua pika-i.

101
00:13:56,701 --> 00:14:02,111
Waten-ll’ [?] pingqerrarkauvkenani piyaaquq.

102
00:14:02,481 --> 00:14:06,431
Neqnguluni [?].

103
00:14:06,631 --> 00:14:12,991
Ayuqenrilmiameng kankut imarpiim neqai kuimatulit waten.

104
00:14:14,606 --> 00:14:25,346
Tau͡gaggun-llu ukut wanigga taringellemkun una-ll’ uunguciiqaarluku qanraneng elitaqucirlua piaqa.

105
00:14:26,041 --> 00:14:31,251
Au͡ga-i mer’irluki pitukait.

106
00:14:31,321 --> 00:14:37,701
Tamakut-qaa angalkut aturluki, aturaqamegteki piaqluki? (Ii-i.)

107
00:14:39,476 --> 00:14:46,786
Tau͡gaam neqnguar waten aturaqamegteggu pamyuicuitaat angalkuungameng tamakut.

108
00:14:56,616 --> 00:14:59,906
Uumeng tau͡ga nalluunga. Nalluunga.

109
00:15:00,240 --> 00:15:08,570
Una wani qaill’ uunguciitaqa. Qanrutkesciigataqa una tat’mikun pingqelria.

110
00:15:08,660 --> 00:15:18,780
Au͡gkut Kuigpagmiut [?] qanaatellemkek maani Kuigpiim angalkut ilaitnin pikellruniluku pilqaak.

111
00:15:18,995 --> 00:15:23,195
Tau͡ga tua pituit pikestengqetuluki.

112
00:15:25,070 --> 00:15:35,810
Tau͡gaam nunamni wii camani angalkut tamakut atauciullrunrilameng-llu

113
00:15:36,395 --> 00:15:48,975
Waten ca man’a alairtaqamegteggu nalqigutekluku-gg’ tua-i una wanigga taumun cuqliluku, cuqliluku-llu.

114
00:15:50,960 --> 00:15:59,380
Makuneng pingqeyuicaaqut imkut tangtullrenka makuneng qatelrianeng waten.

115
00:15:59,485 --> 00:16:10,005
Tau͡gaam ellaita makut piliaqestait pilivkaraqateng tangnircautekluki pituit makut caarrangiameng taqluki.

116
00:16:10,900 --> 00:16:15,930
Pingqelriameng caitqapik tayim’ niitellrunritua.

117
00:16:17,300 --> 00:16:24,830
Ingkumi au͡gatiini uitalriik tamakuk malrugneng tauna iingqerciqnganani.

118
00:16:25,390 --> 00:16:32,370
Maybe I should get Peter to hold the mic. Would that be better? Peter, would you hold this one too? I think it might work better.

119
00:16:32,375 --> 00:16:38,355
Waten cat cetamaneng iingqelrianeng tangellrunritua.

120
00:16:39,020 --> 00:16:42,780
Qununiuyalriamun allakarauguq.

121
00:16:43,185 --> 00:16:52,715
Ataucirrarmeng iingqerquni, man’a-llu ipkuni, ipegluni waten, ipegtaluni pikan

122
00:16:53,065 --> 00:17:02,165
Taum-llu ipelriim aciakun qanekcuar, qanekcuartangqerrarkauyaaquq.

123
00:17:02,490 --> 00:17:08,560
Una wani tamakunun enqakutekluku taqestiin taqellrungataa.

124
00:17:08,680 --> 00:17:12,100
Ca, muragaugut-qaa unkut qukaani?

125
00:17:12,635 --> 00:17:14,025
Qang’a.

126
00:17:16,305 --> 00:17:27,305
Makut maa-i qununit imkut qaralingqerraqut waten qalirtutuluteng.

127
00:17:28,060 --> 00:17:39,260
Una wani wangkuta pingqellruyaaqukut camani tamaku[uluni] qalirtuluni, qalirluni waten [?]luni.

128
00:17:41,745 --> 00:17:47,405
Una-m’ tua-i wanigg cali tua uunguciitaqa.

129
00:17:48,010 --> 00:17:57,790
Una wanigg’ talliruaruyaaquk ukuk, una wanigg’ teguqatarluku.

130
00:18:01,745 --> 00:18:07,285
Waten pug’tuliugut makut. Pug’tuliugut makut maa-i.

131
00:18:07,540 --> 00:18:12,450
Pikegkut-gga tukulleguarit ukut.

132
00:18:13,570 --> 00:18:18,770
Ukut-gga imkut unatkegguarit.

133
00:18:21,670 --> 00:18:28,010
Maa-i man’ au͡gatiini uitalria mer’unguarcelluku umyugaqluku pitungataat.

134
00:18:31,675 --> 00:18:38,725
Tamakut nallunritarallrenka tau͡gani qaneryaaqekemni imairutua.


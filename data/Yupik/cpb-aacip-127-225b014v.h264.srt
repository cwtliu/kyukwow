1
00:00:01,520 --> 00:00:05,040
Akiutamek kitak’ tegulluten 25 ayagcessgu.

2
00:00:05,040 --> 00:00:10,950
[?] ciumek, tuar tang una elder-aarunrilnguq.

3
00:00:11,920 --> 00:00:14,070
Iliini pilaraatnga...

4
00:00:14,310 --> 00:00:15,850
Where’s your mom? Ai?

5
00:00:15,855 --> 00:00:17,155
Nauwa-m’ akiliutaq?

6
00:00:19,530 --> 00:00:20,260
Wait.

7
00:00:20,890 --> 00:00:21,890
Okay.

8
00:00:23,155 --> 00:00:28,035
Qaillun wanigg’ aulukesterpet wanigg’ cucukelallruaki wanigg’ uikan?

9
00:00:28,870 --> 00:00:38,360
Aulukesteḿa uingevkallruanga wiinga piyulqenrit[lemnek]. Iciw’ wiinga pick-allrunritua uikamnek.

10
00:00:39,390 --> 00:00:42,430
Qaillun cucukilallruat?

11
00:00:42,900 --> 00:00:50,962
Cucukilallruut-gguq parent-aarit, angayuqrit qalarulluteng irniateng.

12
00:00:51,338 --> 00:00:58,800
Panini uikaanek, qetunrani nulirkaanek paren-aarit-gguq cucuklilallruut.

13
00:01:00,113 --> 00:01:09,738
Taukut wanigg’ amlleraqameng wanigg’ cucukestai, naliaggun ayuquciaggun-qaa tangssugluki pilallruai?

14
00:01:09,757 --> 00:01:23,069
Yaa, angayuqrita-gguq yuut ayuqenrilata cucukek’meggnek paniteng uikaitnek cucukilallruut.

15
00:01:26,970 --> 00:01:33,582
Elpet-qaa qaneryuunak piurluten, kiingan maligtaqulluten?

16
00:01:33,595 --> 00:01:46,295
Yaa, tamaani-gguq, tamaani ayagyuat tan’gaurluut nasaurluut-llu aipaqutaayuitellruut.

17
00:01:46,302 --> 00:01:56,177
Aipaqutaayuitellruut-gguq kenkucuunateng-llu. Iciw’ takaitevkenateng. Takaryutuluteng.

18
00:01:56,346 --> 00:02:01,071
Tass’uqluteng-llu tarricuunateng maa-i-cetun.

19
00:02:02,352 --> 00:02:11,352
Qaillun wanigg’ assirluten wife-auyugngasit, uilguyugngasit?

20
00:02:11,471 --> 00:02:13,059
Nulirruyugngasia?

21
00:02:13,072 --> 00:02:14,209
Stop.

22
00:02:14,222 --> 00:02:17,897
Qaillun wanigg’ assirluten nulirrauyugngasit?

23
00:02:18,103 --> 00:02:29,966
Assirluteng-gguq nulirruyugngalriit aipateng, uiteng qigcik’lallruit, takaqluki.

24
00:02:30,078 --> 00:02:42,141
Uini-llu-gguq-qaa arnam kegginaa assiilengraan uikekuniu qigcikluku, takaqluku uikeciqaa

25
00:02:42,153 --> 00:02:44,903
Caunrilkevkenaku.

26
00:02:50,897 --> 00:02:52,847
Qaillun cali?

27
00:02:57,579 --> 00:03:07,704
Tua-i-w’ ava-i nulirruyugngalriim assirluni uini takaqluku uikeciqellinia.

28
00:03:08,335 --> 00:03:16,160
Nalluani-llu qaillukuayuunani, qigcikluku maligtaquurluku.

29
00:03:19,704 --> 00:03:26,529
Egmian-qaa neq’liurarluku piuralguluku?

30
00:03:26,548 --> 00:03:27,560
Ii-i.

31
00:03:27,573 --> 00:03:28,473
Uterpailegmeng-llu-q’?

32
00:03:28,480 --> 00:03:38,242
Yuilqumtaqata-llu-gguq imumi uiteng utaqauratullruit nulirrita, tekitaqata tau͡gaam ner’aqluteng.

33
00:03:43,855 --> 00:03:48,768
Camek-qaa cali amani wanigg’ arnat calallratnek qanrucugngaarpekut?

34
00:03:49,855 --> 00:04:00,480
Avani-gguq-qaa ciuqvani arnat maani maa-i watuacetun ayuqellrunritut.

35
00:04:02,774 --> 00:04:08,874
Tan’gaurlurmek-llu, tan’gaungqessuunateng, takaqulluteng cakneq.

36
00:04:08,881 --> 00:04:19,368
Aquigaqameng-llu-gguq-qaa arnat allakarmeng, yaatiitni-llu allakarmeng angutet aquituluteng, waten ilarqulluteng pivkenateng.

37
00:04:19,381 --> 00:04:28,081
Taumek-gguq-qaa qingayuitellrulriit-llu, qingalriit-llu enurnarluteng avani ciuqvani ayagyuat.

38
00:04:28,525 --> 00:04:34,988
Qaillun tamana ayagningellrungata wanigg’ takairulluteng?

39
00:04:35,675 --> 00:04:44,450
Ukaqvaggun tuar tang wiinga murilkellemni elitnaungellemteńi takairusngiinallrulriakut.

40
00:04:44,450 --> 00:04:52,413
Elitnauraqamta wiinga takaryutullruunga elitnaulallemni.

41
00:04:52,425 --> 00:04:54,450
Tua-i takarnaqluni.

42
00:04:54,656 --> 00:04:59,694
Elitnauristet inerquraqluta takaryuusqevkenata.

43
00:04:59,706 --> 00:05:03,544
Maa-i tau͡gken takairulluteng.

44
00:05:05,619 --> 00:05:11,094
Qaillun tamakut elitnauristet takaryullren au͡g’avkangnaq’lallruaki?

45
00:05:11,388 --> 00:05:18,838
Elitnaulallemteńi takaryuusqevkenata pilallruitkut

46
00:05:18,857 --> 00:05:26,470
Amta-ll’ wangkuta iciw’ takaryutullruukut avani ciuqvani.

47
00:05:26,482 --> 00:05:28,495
Maa-i tang takaryuyuirutellriit.

48
00:05:28,507 --> 00:05:35,432
Tuar wiinga umyuarteqlemni takaryutulit assilriit, qigcigyugluteng ciunermeggnek.

49
00:05:35,438 --> 00:05:43,813
Yuut-llu enemun itraqameng takaryugluteng uitaurluteng pilallruut-gguq. Yuum-gguq tau͡gaam kiavaasqaqateng kiavaraqluteng.

50
00:05:43,832 --> 00:05:49,294
Takaryutulit assirtut wiinga umyuarteqlemni.

51
00:05:49,307 --> 00:05:52,532
Takailnguut tau͡gken tua-i cali assirpek’nateng.

52
00:05:52,538 --> 00:05:58,501
Tau͡gaam maa-i ayuqliulluteng takairutut elitnaurvigni caqtaaryaurcameng.

53
00:05:59,326 --> 00:06:03,263
Camek, camek-mi tam’ caqtaalallruceci elpeci?

54
00:06:03,276 --> 00:06:08,313
Wangkuta tang elitnaullemni caqtaassiyaayuitellruukut.

55
00:06:08,326 --> 00:06:12,963
Elitnaurvingqerraallratni Nunapicuarmi elitnaullemni mikellruunga.

56
00:06:12,976 --> 00:06:15,626
Caqtaat enurnarqellruut.

57
00:06:16,395 --> 00:06:24,733
Caqtaayuunata, angqayuunata, cayuunata, cheerlead-ayuunata.

58
00:06:24,746 --> 00:06:32,958
Maa-i iciw’ takailnguut matarmeng-llu iruteng takaryugpek’nateng qaillun qetqertaqluteng-llu. Takaunateng tua-i.

59
00:06:32,971 --> 00:06:36,821
Wangkuta tamakut nallullruaput avani miklemteńi.

60
00:06:36,828 --> 00:06:44,015
Qaillun aanarpet wall’u-qaa aulukutestevet wanigg’, qaillun aulukutestevet...

61
00:06:44,565 --> 00:06:46,090
"Aulukestevet."

62
00:06:46,109 --> 00:06:54,784
Qaillun aulukestevet wanigg’ yuucallruaten wanigg’ nuliaqegtaarunaluten?

63
00:06:55,103 --> 00:07:03,678
Wiinga aulukesteḿa tuaten assirlua nulirqellerkamnek alerqullrunricaaqaanga

64
00:07:03,697 --> 00:07:10,497
Tau͡gaam arnanek old-alrianek iliini qalarutaqatnga

65
00:07:10,504 --> 00:07:19,479
Nalluama-wa tua-i elliraungama qalarut’lallruatnga qaillun assirlua nulirrullerkamnek, aanaullerkamnek irniamnun.

66
00:07:19,498 --> 00:07:21,285
Tamakunek elitellruunga.

67
00:07:21,298 --> 00:07:23,048
Canek elissallruatgen?

68
00:07:23,217 --> 00:07:33,892
Elicallruatnga aipaqa, nepaunanuk aipaqa-llu aipaqutellerkamegnek.

69
00:07:34,586 --> 00:07:44,211
Cali-llu irnianka anglicaqumki unuakuarmi unuakumi uiteqarraallratni qatpagatesqevkenaki.

70
00:07:46,792 --> 00:07:49,005
Inerquutnguuq tamana.

71
00:07:49,017 --> 00:07:56,017
Irniaput-gguq qanpagacunaitaput unuakumi.

72
00:07:56,036 --> 00:07:56,849
Ciin?

73
00:07:57,024 --> 00:08:03,436
Tua-i-wa assinritlian. Kangiq’apiarii elisnganritaqa.

74
00:08:03,449 --> 00:08:09,787
Man’a qalartelqa niitesqumayaaqaqa ayagyuanun.

75
00:08:09,800 --> 00:08:17,800
Ayagyuarluteng qitevquralalriit maa-i. Taringenritaatnga-ll’ tayima amlleret ayagyuat.

76
00:08:18,232 --> 00:08:22,919
Ciin-gguq tamakut wanigg’ aipaqellriit peggutetuat?

77
00:08:25,394 --> 00:08:32,019
Ava-i man’a aipaqucaraq-gguq-qaa angtuaruuq.

78
00:08:34,213 --> 00:08:39,163
Tua-i-wa angtuaruluni, qigcignaqluni nulirqutlerkaq.

79
00:08:39,182 --> 00:08:49,107
Waten-gguq-qaa inerquutngullruuq-gguq-qaa aiparminek caunrilkiluni pisqevkenata.

80
00:08:49,201 --> 00:08:57,463
Uika wiinga, uima-llu wiinga caunrillekńgaunii. Takaqevkenii piarkauvkenani.

81
00:08:57,476 --> 00:09:05,864
Caunrilkut’laryaaqukut tua-i qancurlagalluta camek assiitellriamek pikumta. Tua-i-gguq caunrilkuciiqukut.

82
00:09:05,877 --> 00:09:12,164
Tua-i-ll’ atauciq-gguq tau͡gaam angtuaruuq caunrilkillerkaq aiparminek.

83
00:09:12,552 --> 00:09:21,552
Angun, wall’ arnaq uimi nalluakun anguciuquni, angutmun akusrarutekevquni

84
00:09:21,571 --> 00:09:24,421
Tua-i-gguq tauna angtuaq caunrilkilria.

85
00:09:24,428 --> 00:09:31,740
Wall’u angun nuliami nalluakuun allamek arnamek akusrarutekekuni

86
00:09:31,753 --> 00:09:34,153
Tua-i-gguq nuliaminek caunrilkiuq.

87
00:09:34,172 --> 00:09:40,810
Tua-i-gguq taukuk angenkacagaullruuq aiparminek caunrilkiyaraq.

88
00:09:41,185 --> 00:09:50,135
Camek cumiksugngaceta ayagyuani tamakunek icigg’ taqsaramek, pinrilkurteńermek?

89
00:09:50,817 --> 00:10:01,542
Tamakunek pinrilkurcukuni makut ak’allaraat niisngaarkaugait qanruyutait.

90
00:10:01,873 --> 00:10:11,936
Elitnaunge’rpet elitnaurvigmi caqtaarluteng puqigluten qaillun assirluten nulirrullerkan igausngangaicugnarquq.

91
00:10:12,273 --> 00:10:16,073
Wall’ qaillun assirluten uingullerkan igausngangaituq.

92
00:10:16,080 --> 00:10:20,042
Elisngaqapiarang’e’rmi yuk elitnaurvigmi elisngaituq.

93
00:10:20,055 --> 00:10:30,818
Makunek tau͡gaam Yup’igni ciulirnernek wangkutnek, wiinga-llu ciulirnerunrilnge’rma waniwa ayuqucirtuagamci.

94
00:10:31,005 --> 00:10:38,805
Assirluci nulirruyukuvci aipaci qigcikluki.

95
00:10:38,824 --> 00:10:41,899
Wall’ angutem nuliani qigcikluku.

96
00:10:41,905 --> 00:10:44,305
Allaliuyuunateng.

97
00:10:44,324 --> 00:10:54,787
Allanek kenkiyuunateng, tua-i taumek tau͡gaam aiparminek aipangqerrarkauluni assirluni nulirruyulria wall’ uinguyulria.

98
00:10:56,974 --> 00:10:58,474
Maa-i tau͡gaam...

99
00:10:58,768 --> 00:11:04,918
Au͡gna-qaa apyutkan qaillun-llu assiinani nulirrullerkam, uingullerkam?

100
00:11:05,887 --> 00:11:14,412
Yuk assiinani nulirrukuni wall’ uingukuni aiparminek qigcikivkenani.

101
00:11:14,418 --> 00:11:20,931
Allanek allaliulaquni-gguq taukuk-gguq nulirqellriik quyungqangaituk.

102
00:11:22,781 --> 00:11:26,881
Iciw’ inerquutnguuq man’a.

103
00:11:26,888 --> 00:11:32,350
Amlleret inerquutet niicuitait maa-i mat’um nalliini.

104
00:11:32,351 --> 00:11:37,276
Amlleqapiartut. Carraq tamarmi inerquutengqelliniuq.

105
00:11:37,745 --> 00:11:47,307
Iciw’ tua-i maligtaqutelleq assilriamun, tua-i inerquutet aturpek’nani assilria maligtaqukuniu.

106
00:11:50,920 --> 00:11:58,445
Qanellrulriaten icigg’ kenkutevkenatek wanigg’ uin-llu ayagnillrulriatek.

107
00:11:58,451 --> 00:12:01,976
Cam kenkutngiinavkallruatek?

108
00:12:02,820 --> 00:12:05,107
Wiinga tang...

109
00:12:06,295 --> 00:12:11,007
Wiinga uikamnek wangnek choose-allrunritua.

110
00:12:11,720 --> 00:12:14,695
Aulukesteḿa choose-autellruanga.

111
00:12:14,701 --> 00:12:23,501
Avani-wa qigcikutellruameng yuut takaqulluteng, camun kenekngiinalqa nallukeka.

112
00:12:23,895 --> 00:12:31,233
Tau͡gaam maligtaquurluki aipaput pisqetullrukait assirluta aipauyukumta.

113
00:12:35,583 --> 00:12:39,221
Qusqatayangiiqerpakar.

114
00:12:41,671 --> 00:12:49,221
Camek cumikellerpeni uivnek, camek assikisit uivni?

115
00:12:50,840 --> 00:12:52,640
Aulukillemni?

116
00:12:52,847 --> 00:12:58,734
Wiinga uika cumikellemni, wall’ uikellemni

117
00:12:58,747 --> 00:13:08,072
Assikaqa takaqulluta atunem pillerput, caunrilkutevkenata.

118
00:13:08,928 --> 00:13:18,753
Uima-llu caliyaurpailegmi pissulallrani ellma pitai aulukaqluki assingnaqluki

119
00:13:18,997 --> 00:13:23,197
Pitat-wa tua-i animal-aat.

120
00:13:26,816 --> 00:13:38,129
Maa-i umyuartequten-qaa peggutellriit makut ilait ilaumaut-qaa taangiq’lallermeng wall’u-qaa kemninarqellriatnek atulallratnek?

121
00:13:38,341 --> 00:13:49,341
Yaa, maa-i tamaa-i tamana au͡gna qalartelqa ciuqliq assilria yugni piciryaralqaat.

122
00:13:49,360 --> 00:13:54,173
Maa-i tau͡gken pegutelallrat

123
00:13:56,610 --> 00:14:03,448
Elluatuunrirluteng ayagyuat ellaita cucukellermeggnek uingelaameng

124
00:14:03,461 --> 00:14:08,598
Parent-aarita cucukutevkenaki ellmeggnek nulirqut’laameng.

125
00:14:08,611 --> 00:14:19,873
Tamaa-i-llu avuutelallrat ellaita piyullermeggnek piluteng parent-aateng ataneqevkenaki.

126
00:14:19,886 --> 00:14:21,711
Man’a-mi taangaq?

127
00:14:21,717 --> 00:14:28,705
Taangaq-llu man’a murilkellemni ukaqvaggun taangaq amlleriuq.

128
00:14:28,718 --> 00:14:36,880
Nulirqellriik, nulirqellriik uinga taangatukuni, nulirra-llu taangiqsuunani

129
00:14:37,243 --> 00:14:42,731
Nulirran unaksuumaa assirivkarluku uini.

130
00:14:43,994 --> 00:14:49,419
Uini-wa taqevkangnaqluku taangiq’lallranek.

131
00:14:49,800 --> 00:14:56,788
Yuk, arnaq, yuk Agayutmek nalluvkenani piicatukuni

132
00:14:56,801 --> 00:15:01,576
Agayutem niiciiqaa piyullranek, uinga-llu taangayuirulluni.

133
00:15:01,682 --> 00:15:13,195
Wall’u-wa nulirqellriik uinga taangatukuni, nulirra-llu taangayuiqaarluni uini aipingkuniu tua-i-llu taukuk navgullutek.

134
00:15:13,520 --> 00:15:18,432
Navgullutek, nakukucuglutek, avvullutek-llu tua-i.

135
00:15:20,908 --> 00:15:29,645
Elitaqkaniuk-mi navgurillrak elliik taukuk tamarmek taangiqaqamek, qaillun piyugngaak?

136
00:15:29,658 --> 00:15:35,833
Icigg’ taukuk ellanglutek ellmegnek wanigg’ navguutnilutek.

137
00:15:36,789 --> 00:15:45,914
Makut-wa maa-i nallunrilngukut taangayuirut’lalriit iciw’ kitugiluteng-ll’ assiriluteng.

138
00:15:45,933 --> 00:15:53,958
Ellmeggnek taringluteng nulirqellriit taangatukuneng ellmeggnek taringekuneng

139
00:15:53,964 --> 00:16:03,964
Man’a ellaita alaruteteng taangaq pegcungluku pegeskunegteggu tamaaggun pegciyugngaut.

140
00:16:03,983 --> 00:16:08,483
Pisciigalngurtaituq. Piyugngaut cat tamarmeng.

141
00:16:09,390 --> 00:16:16,702
Taangiq’lallermek-mi tamakut mikelnguut aknirtellriit umyuaratgun wall’u-qaa ircaquatgun

142
00:16:16,715 --> 00:16:25,265
Taqkateng-llu taukut cali mikelnguut umyuarat wall’u-q’ ircaquat navgumartulriit qaillun kitugcugngaa?

143
00:16:28,009 --> 00:16:42,197
Taangiqtulit-wa makut taangiqaqameng-wa irniarit akngiringatuyugnarqut qamaggun cakneq iluqvaggun.

144
00:16:42,585 --> 00:16:47,560
Angayuqat makut tamana atunriqunegteggu

145
00:16:47,566 --> 00:16:59,891
Irniateng, umyuarnaayaguciluteng-wa tua-i irniateng assirluki aulukekunegteki elluarivkangnaqluki

146
00:16:59,910 --> 00:17:05,610
Iciw’ ak’arnun tamana akngiru[?]ciqsugnarquq yuum ircaqu͡rani.

147
00:17:06,254 --> 00:17:12,179
Tau͡gaam mamevkangnaqkuneng mam’iciqut.

148
00:17:14,148 --> 00:17:21,798
Kiingan-qaa tua-i taukuk taangiqtullrek wanigg’ ircaqu͡rakun calikagnek?

149
00:17:22,192 --> 00:17:32,842
Yaa, taangiqtulik-wa maa-i-wa matum nalliini taangatulit-llu iciw’ ikayurtengelriit maani?

150
00:17:32,861 --> 00:17:38,661
Ikayurteḿegteggun ikayurluteng assiriyugngaut.

151
00:17:38,930 --> 00:17:50,755
Nulirqellriik-llu, amllernek tanglartua assilrianek nulirqellrianek, kenkitarluteng-llu irniameggnek.

152
00:17:51,599 --> 00:17:59,374
Tamatum tau͡gaam ataucim mat’um maa-i nalliini arcaqerluki navgungai nulirqellriit.

153
00:17:59,668 --> 00:18:06,855
Taangiqaqameng iciw’ yuut tangvalaqeput tua-i piciatun pilalriit, takaryugpek’nateng-llu.

154
00:18:06,868 --> 00:18:10,743
Uumek-llu arnamek qaillun piaqluteng kenkuuriluteng

155
00:18:10,762 --> 00:18:13,424
Tua-i-wa takaircameng.

156
00:18:14,362 --> 00:18:27,875
Tamakut pegcikuneng ircaqumegteggun ukverluteng, ircaqumegteggun pegcikuneng assiriyugngaut.

157
00:18:28,325 --> 00:18:34,137
Assinrurcugngaut-llu wangkutni taangiqeksailengramta yuullerni.

158
00:18:35,325 --> 00:18:45,000
Ak’a tamaani wanigg’ peggutengyaurtellermeng, cat makut tegganret pilallruaki tamakut peggutellrek?

159
00:18:45,219 --> 00:18:47,481
Qaillun pilallruaki?

160
00:18:47,494 --> 00:18:51,382
Wiinga tang tua-i ak’a tamaani elisngassiyaanrilkeka.

161
00:18:51,395 --> 00:19:01,457
Tau͡gaam wiinga ellangellruunga nulirqellriit tua-i nulirqutaqluteng, pegusngacuunateng-llu.

162
00:19:01,470 --> 00:19:04,558
Tuar tang wangni pegusngacuilnguut.

163
00:19:04,571 --> 00:19:14,758
Iciw’ qigcikulluteng cat makut amllerivailgata yuuqcaaralallruukut nunarrarni assirluta.

164
00:19:14,771 --> 00:19:20,783
Caarkalirpek’nata-llu maani enem iluani, tua-i-wa eneput mikngata.

165
00:19:21,159 --> 00:19:23,771
Caarkalirpek’nata.

166
00:19:25,272 --> 00:19:27,684
Allamek cali qanerkaituten?

167
00:19:29,272 --> 00:19:31,110
Arcaqalriamek wall’u-qaa?

168
00:19:31,123 --> 00:19:42,748
Arcaqalriamek wiinga qanerkangqertua maa-i-wa yuut navguutiitnek.

169
00:19:44,754 --> 00:19:55,042
Assirluni yuk yuuyukuni angayuqaagminek niisngailuni, niisngallermikun assirluni yuuyugngauq.

170
00:19:55,205 --> 00:20:01,592
Angayuqaulriani irniaput waten alerqurngaitaput:

171
00:20:01,605 --> 00:20:06,217
"Ankuvet assiinak pikina." Nuu, tamakunek pingaitaput.

172
00:20:06,230 --> 00:20:11,743
Irniaput assirluki tamalkuita pisqumalaraput.

173
00:20:11,755 --> 00:20:20,580
Cali-llu makut maa-i ayagyuat nulirqutellriit mat’um nalliini

174
00:20:22,011 --> 00:20:31,636
Uiteng, wall’u-w’ angutem nuliani wall’u arnam uini takaqenritsiyaallrata navgutuit.

175
00:20:31,642 --> 00:20:36,642
Caunrillekluki, ellait angenrurrluteng.

176
00:20:36,661 --> 00:20:40,949
Waten wiinga niitelallruunga uingellemni:

177
00:20:40,962 --> 00:20:51,249
Uiput-gguq, uiput-gguq ikiungraata, wall’ tussitengraata, qaill’ ayuqengraata takaqerkaugaput caunrilkevkenaki.

178
00:20:51,262 --> 00:20:56,812
Mat’um nalliini nulirqutellriit elluatuunrillrat

179
00:20:56,819 --> 00:21:03,319
Ellmeggnek-llu uikameggnek cucuklirluteng uingluteng ayuquciit yuvrirpek’naki

180
00:21:03,326 --> 00:21:10,488
Kegginaqegcillran, kegginaq tangniqellran pivkarluku, ayuquciit tau͡gken assiitelliniluteng.

181
00:21:10,501 --> 00:21:15,401
Tamakut elluarrluki nulirqucecuitait.

182
00:21:15,420 --> 00:21:27,858
Avani alerqutullrulliniit, yuk-gguq kegginarrliqengraan, kegginaa ikiungraan uikesqelluku, elluarrluku taumun aulukciqniluku.

183
00:21:27,871 --> 00:21:29,433
Cunaw’ piciuluni.

184
00:21:29,446 --> 00:21:40,196
Maa-i nulirqellriit uimeggnek caunrilkissiyaallrata wall’ uumek tan’gaurlurmek caunrilkillrata elluatuunrircetait.

185
00:21:40,203 --> 00:21:45,578
Makut qanruyutet niicuilamegteki nalluut.

186
00:21:46,559 --> 00:21:54,097
Mikelnguq mikelria an’aqami aanagminek elitnauryaurtaqami

187
00:21:54,110 --> 00:21:58,397
Ernerpall’er cataitelartuq, unuan-llu uterrluni-llu taqsuqluni.

188
00:21:58,410 --> 00:22:02,935
Tua-i angayuqaagminek amllermek elitesciiganani.

189
00:22:02,941 --> 00:22:04,916
Elitnaurvigglainarkun...


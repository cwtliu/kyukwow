1
00:00:00,000 --> 00:00:00,900
Una... lartuci.

2
00:00:01,000 --> 00:00:04,500
Au͡g’um-ll’ ava-i carraquinermek cali alairrluki.

3
00:00:04,600 --> 00:00:14,000
Tau͡gaam man’a wani topic-aangqertuq quyurtellerput ayarum qanruyutainek.

4
00:00:15,500 --> 00:00:18,900
Una waniwa piicunaunani naumalria.

5
00:00:19,000 --> 00:00:23,900
Wiinga-llu imumi tan’gaurlullraullemni pilallruatnga

6
00:00:24,000 --> 00:00:27,900
Ayaruunii ayagasqevkenii yuilqumun.

7
00:00:28,000 --> 00:00:32,900
Tua-llu una tunglia maantarkaullruyaaquq tayim’ ataataka

8
00:00:33,000 --> 00:00:37,000
Tau͡gaam iluvanricugnarquq Elataaq.

9
00:00:43,500 --> 00:00:47,500
Assirtut. Assilrianek qalarqu’rtut.

10
00:00:47,600 --> 00:00:55,000
Man’a-llu wangkuta caliaqengarput kanaryarpiaqaqluku

11
00:00:55,100 --> 00:01:00,000
Wangkuta aprumalriani yuarteńek.

12
00:01:02,000 --> 00:01:05,500
Tua-i wangkuta nallemteggun tamakuunricaaqukut.

13
00:01:06,500 --> 00:01:14,000
Yuk amlleq piyulria ilagaucugngauq pisteḿek atengqenrilnge’rmi.

14
00:01:15,000 --> 00:01:19,000
Tua-i ikayuayugngaitkut tamakut.

15
00:01:21,500 --> 00:01:29,500
Tua-llu ciuqliuluku wiinga quyatengqertua uumek.

16
00:01:31,000 --> 00:01:38,000
Uksurpak imutun tua-i ciutekelriatun ayuqellruarput.

17
00:01:39,500 --> 00:01:45,000
Camek tua-i qanrupailgakut camek nalluluta uitaaqluta.

18
00:01:48,500 --> 00:01:55,000
Tua-i tuaten pingraan wiinga-llu CB-tgun niiquralaryaaqanka

19
00:01:55,100 --> 00:02:04,000
Tau͡gaam ukugnek wani camek niipailegma tamana uitat’la’rqa.

20
00:02:07,500 --> 00:02:14,500
Imutun tua-i kevgarraulriatun ayuqlua ukugnun.

21
00:02:16,000 --> 00:02:25,000
Tua-i camek qanqagnek nutaan avaqlimteńun call-aqulartukuk

22
00:02:25,100 --> 00:02:28,000
Una-llu ikayuqlunuk yuk’a-llu.

23
00:02:31,500 --> 00:02:38,000
Tua-i tamaa-i assirluni uum wani aulukaakut uksurpak.

24
00:02:38,700 --> 00:02:44,000
Tuarpaiq wangkuta cakviurutkaput elliin ciullguqu’urluki

25
00:02:45,900 --> 00:02:50,000
Qanruqu’urluki nunat makumiungunrilnguut

26
00:02:52,000 --> 00:02:58,500
Tua-i camek maani makumiungulriamek tamariaqamta.

27
00:02:59,500 --> 00:03:03,900
Tua-i uum tau͡gaam avaqliput nallunrirceqaarluki

28
00:03:04,000 --> 00:03:09,000
Piyugteqelriit aturyugarkaitnek payugtaqluki

29
00:03:10,000 --> 00:03:16,000
Wangkuta tarritarkani ayagaarkani pivkarpek’nata.

30
00:03:18,000 --> 00:03:21,000
Tua-i kevgartualuta tuarpiaq.

31
00:03:22,500 --> 00:03:27,000
Waten maliguqu’urluni ciungani pilallruyaaquq

32
00:03:27,900 --> 00:03:32,500
Tau͡gaam maa-i uksurpak tuatnanrituq.

33
00:03:32,900 --> 00:03:39,000
Tau͡gaam wangkutni calinruluni calillruuq murilkurallemni.

34
00:03:39,900 --> 00:03:45,000
Camek nalluvkarpek’nata wangkuta aprumalriani yuarteńek.

35
00:03:47,000 --> 00:03:52,000
Una tua-i waniwa quyanarquq cakneq ika…

36
00:03:56,000 --> 00:03:59,000
…ang’aquuraasqelluku uqamaicuitniluku.

37
00:04:00,500 --> 00:04:04,000
Tua-llu malingqerkuma malika kiskan

38
00:04:05,500 --> 00:04:08,000
Tegusciigalkan, aarnaqluni tegusciigalkan

39
00:04:08,500 --> 00:04:14,000
Tamaaggun-gguq miluquluku teguyugngaaqa, teguyugngaciqaqa.

40
00:04:14,900 --> 00:04:22,000
Cali-llu tegukumku canlilriamun call’ ayaulluku

41
00:04:22,500 --> 00:04:32,000
Aturai yuuluki canegnek cali ciurraarluki ac’etaqluki, canegnek ekiiraqluki.

42
00:04:32,400 --> 00:04:35,000
Can’get-gguq makut maqartut.

43
00:04:36,000 --> 00:04:38,500
Maqarniluki qanrutketullrui.

44
00:04:39,500 --> 00:04:44,500
Taumek waniw’ uksuaq imumi kiani misviim kiatiini

45
00:04:45,500 --> 00:04:53,500
Nugtelaryaaqellrulliniat imna kit’elleq imna, Arthur-aam im’ yua.

46
00:04:53,900 --> 00:04:57,000
Tau͡gaam ataam kit’aqluni nugesciiganani.

47
00:04:58,500 --> 00:05:04,000
Ilavkungqerkunek teguyugngaqapiaryaaqelliniluku qanemcilqengagka qanemcillermegni.

48
00:05:05,900 --> 00:05:09,000
Tamana wii eneqaqallruaqa qanruyutek’lalqa.

49
00:05:12,000 --> 00:05:16,000
Amllerrsaaqut ayuqucirtuuteput, ayuqucirtuutek’lalput.

50
00:05:16,100 --> 00:05:22,500
Wangkuta-w’ tua-i ayagyuani apa’urlungqellriani apa’urlumta qanruyutek’lallrit.

51
00:05:22,600 --> 00:05:31,000
Cali tuamtellu nunat elatiitnun elliqumta uksuarmi waten pitullruanga:

52
00:05:31,100 --> 00:05:36,000
Nunat-gguq elatiitnun elliquma qertulriamek tangerquma

53
00:05:37,000 --> 00:05:41,000
Ullagluku qainganun mayurlua avateka kiareskilaku

54
00:05:41,100 --> 00:05:47,500
Nunat avatiit kiareskilaku nallunairturluki ukut nunat.

55
00:05:49,000 --> 00:05:59,500
Una tua-i qertulria, makut-llu qertuuralriit, nanvat-llu makut qertuuralriarit ceńaitni murilkelluki cakneq.

56
00:06:00,000 --> 00:06:06,000
Tamaa-i-gguq anirtuutekaqanka ellam, ella assiireskan nalluyagutailkuma.

57
00:06:07,000 --> 00:06:10,500
Tau͡gaam tua-i wiinga atuqsaitellruanka tamakut.

58
00:06:12,500 --> 00:06:15,500
Nalluyaguqurluki-w’ tua-i pilallruamki imumi.

59
00:06:16,000 --> 00:06:19,000
Iliini tau͡gaam tua-i nallunritaqluki.

60
00:06:19,900 --> 00:06:21,500
Tuamtellu pinauraanga:

61
00:06:21,600 --> 00:06:28,000
Cacetulria-gguq arenqiallugtellerkaminun tau͡gaam tekitaatuuq

62
00:06:30,000 --> 00:06:32,500
Apqiitnek cacetulria.

63
00:06:33,700 --> 00:06:43,000
Tau͡gken-gguq imna caceskilnguq tua-i arenqiallugpakayuunani.

64
00:06:44,000 --> 00:06:50,000
Ilumun tua-i tamana wiinga atullruaqa.

65
00:06:51,000 --> 00:06:56,000
Alingtaama tua-i waniw’ arenqiallugpailegma waten ellirtua.

66
00:06:57,000 --> 00:07:04,000
Ataucirquqapiarmek tau͡gaam waten uksumi mat’um maa-i nalliini

67
00:07:05,500 --> 00:07:10,500
Ugna-llu Alba-llu maliklunuk maavirqaarlunuk utertellmegni

68
00:07:11,500 --> 00:07:18,000
Qavartarvigmun uaken Kuigilngurmiut canimellekluki qavartaucugyaaqekiinga.

69
00:07:18,100 --> 00:07:24,000
Piaqa wii atrarciqnilua, nunat canimetniluki.

70
00:07:24,900 --> 00:07:29,000
Tua-i nunat waniw’ tekiteqerluki uunguciircama

71
00:07:29,900 --> 00:07:35,000
Au͡gna-llu malika arulairlunuk piaqa,

72
00:07:35,500 --> 00:07:38,500
“Ayagiinarpek’nanuk arulairnaurtukuk”

73
00:07:38,600 --> 00:07:40,000
Pircian-llu-w’ qakemna ella.

74
00:07:41,500 --> 00:07:47,000
Cunaw’ wavet nunat keluaraatnun arulallinilriakuk.

75
00:07:47,500 --> 00:07:55,000
Unuakumi maaten tanqigiaraan qinertua elitnaurvik una ciuqerramni, ciuqamni.

76
00:07:59,000 --> 00:08:05,000
Au͡gkut ava-i quyanarqut au͡g’um ciuqlima uum qanrutkurallri.

77
00:08:05,500 --> 00:08:08,500
Tua-i amllernek ilasciigatanka.

78
00:08:19,500 --> 00:08:29,500
Quyaunga-ll’ wii wani ciuqerpeceńi-wa nangengqanritnayukellruyaaqua.

79
00:08:30,500 --> 00:08:37,000
Alapen’errlua-am waniw’ nangertua ciuqerpeceńun quyalua.

80
00:08:41,000 --> 00:08:42,900
Allamek-wa qanerkailngua

81
00:08:43,500 --> 00:08:52,000
Uumek tau͡gaam au͡g’um uum qanrutkellratun quyanarquq.

82
00:08:53,000 --> 00:09:01,000
Maantenrillruyaaqua-llu allragni Naparyarrarnun anelrarlua

83
00:09:01,500 --> 00:09:10,000
Tau͡gaam niitaqama-w’ tua-i uitasciigat’lartua.

84
00:09:12,500 --> 00:09:19,000
CB-tgun qayagauranritesciigataqlua.

85
00:09:24,000 --> 00:09:29,000
Ikayungcallerkaanek cali uum niicugniaqlua.

86
00:09:31,500 --> 00:09:39,000
Cakmani-llu uksurpak malruulunuk-wa eguaqulartukuk

87
00:09:40,000 --> 00:09:45,000
Ugkut eguaqurluki-w’ tua-i ilapuk.

88
00:09:47,500 --> 00:09:52,000
Quyanaqluni una maligcugnarqelartuq.

89
00:09:53,800 --> 00:09:56,000
Qayagauraqan-wa tau͡gaam…

90
00:10:01,500 --> 00:10:06,000
Ciuqlikegciukut Fred-amek, uumek-llu cali aip…

91
00:10:06,500 --> 00:10:08,500
…tua-i-w’ taumek qimugciuryaramek.

92
00:10:09,500 --> 00:10:17,000
Tau͡gaam makut angutet ak’allaaraat-ll’ nallunrillruyaaqaat wangkugni.

93
00:10:17,500 --> 00:10:21,000
Tau͡gaam wangkuk tua-i pisqumiitkuk

94
00:10:21,100 --> 00:10:29,000
Tamatumek qimugteḿek, qimugciuryaramek wani watua pisqutacimegcetun qanqatartukuk.

95
00:10:29,500 --> 00:10:36,000
Imkut tang wiinga angullrenka yullret qimugteliqullrunritellrulriit.

96
00:10:37,500 --> 00:10:44,000
Cali-llu tallimanek una tua-i qimugtelilria qimugtengqerrngatetullruuq wii tangvallemni.

97
00:10:45,000 --> 00:10:52,000
Cali-llu qimugtet tamakut yup’igtun aulukluki kenekluki.

98
00:10:52,500 --> 00:10:58,000
Ilaita-llu elaturrami petuumalkircuilngatellruluteng-llu.

99
00:10:58,500 --> 00:11:02,000
Elaturrami qungelranaurtut ilakuyulluteng.

100
00:11:03,500 --> 00:11:07,500
Qaillun uirrsuitellruut-llu-qaa tamakut?

101
00:11:08,500 --> 00:11:15,000
Tuamtellu waten pinarian imkut yullret qanemciaqameng qanernaurtut

102
00:11:16,000 --> 00:11:21,000
Ak’a-gguq qimugtengqetullruut kasmurluteng piaqameng

103
00:11:21,500 --> 00:11:23,500
Taqumun wavet petuglukek.

104
00:11:24,000 --> 00:11:29,500
Ikayuqu’urlukek tua-i tamakut qimugtet atutullruit.

105
00:11:30,000 --> 00:11:33,500
Ak’a tamaani ciuqvani ikayuqengnaqluki.

106
00:11:34,500 --> 00:11:40,000
Cali-llu makut ciulirneput qantullruut waten, qimugciryaurcama-llu:

107
00:11:41,800 --> 00:11:46,000
Qimugtem-gguq kiimi aqsaquni qimugteńgutekaa.

108
00:11:46,500 --> 00:11:49,500
Ilumuuyugnarquq tua-i tauna.

109
00:11:50,000 --> 00:11:53,500
Qimugtem-gguq kiimi iluni qimugteńgutekaa

110
00:11:54,500 --> 00:11:57,000
Kemengqerrutekngamteggu tamamta.

111
00:11:57,500 --> 00:12:01,500
Wangkuta-llu tamana cali nalluvkenaku Yup’igni

112
00:12:02,500 --> 00:12:09,000
Anrutarput imaitaqan angniyuitukut, quuyurnilleq-llu una ikgenani.

113
00:12:10,000 --> 00:12:14,000
Cali-llu makut qimugtet ak’a niitelallrukenka

114
00:12:14,500 --> 00:12:20,500
Ingna-gguq ciulistekegciqapiartuq maligngaluni-llu.

115
00:12:21,500 --> 00:12:29,000
Tuaten-llu tamakut qimugtet ilait wiinga niitaqamki qanlartut

116
00:12:29,500 --> 00:12:32,500
Ciulistii-gguq atam im’um usvitupiartuq.

117
00:12:33,000 --> 00:12:38,500
Cangraan, pircingraan ciunranun tuavet piyullranun tekiutetua.

118
00:12:39,000 --> 00:12:40,600
Ilumuuguq-qaa tamana?

119
00:12:41,500 --> 00:12:44,000
Ii-i, tua-i taungulliniuq.

120
00:12:45,500 --> 00:12:51,000
Cali-llu wangtun umyuangqerrsukluki qimugtet umyuarteqellruunga.

121
00:12:52,000 --> 00:13:01,000
Wiinga asgurtau͡rluama qimugtem ikayullrani quyaqapiarallruunga taumek qimugteḿek.

123
00:13:02,000 --> 00:13:04,000
Tangrriu imumirpak ak’ar[pak]…

124
00:13:05,000 --> 00:13:12,500
…tan’gurra’urluulua pissuryarlua ayaglua yungqellruan tauna pissuryararraq

125
00:13:13,500 --> 00:13:15,500
Enenguluni-ll’ kiimi.

126
00:13:15,600 --> 00:13:22,000
Tua-i qutegglua ilangqerciqngama alingtaama-llu ayagyaaqua.

127
00:13:22:100 --> 00:13:28,000
Tekitua maaten taumun enemun waniw’ ciungaramni ayallrullinilriit.

128
00:13:28,500 --> 00:13:32,000
Imkut nunamiutarnek nerengnaquratullemteńi

129
00:13:32,500 --> 00:13:39,500
Imarmiutarnek-llu pissungnaquratullrulriakut imumi waten, waten qakemna ella elli’irtaqan.

130
00:13:40,000 --> 00:13:42,000
Tua-i uitatkevkenaki.

131
00:13:42,500 --> 00:13:49,000
Qavairatekluki-llu tamakut tua-i pitengnaquralallruukut waten up’nerkami.

132
00:13:50,000 --> 00:13:53,000
Tekicama tua-i umyuarteqkilii tuavet,

133
00:13:54,500 --> 00:13:57,000
“Tua-i cam piyukunia pikilia.”

134
00:13:57,300 --> 00:13:59,000
Wangnek qevtua.

135
00:13:59,100 --> 00:14:01,000
Tua-i cam piyukunia pikilia.

136
00:14:01,000 --> 00:14:08,000
Aren, alingessiyaagpakaama ciulisteka tauna iterrluku ilakluku.

137
00:14:09,000 --> 00:14:12,000
Ilakluku tua-i tamaani tua-i alingyailkutekluku.

138
00:14:12,100 --> 00:14:15,000
Kiingan tua-i cacetuqutekluku.

139
00:14:16,500 --> 00:14:23,000
Uitainanemni inarrlua aqsiqercama, qimugteka-w’ kan’a ketemni palungqauralria.

140
00:14:24,500 --> 00:14:26,500
Qaill’ man’a unuk ellirteqerluku

141
00:14:26,600 --> 00:14:32,900
Kenurrangqelallruukut imumi uqumek, kumarutengqerraqluni

142
00:14:33,000 --> 00:14:35,500
Ilait pingayunek, ilait-llu cetamanek.

143
00:14:35,600 --> 00:14:38,000
Tanqikapiarngatnaurtuq.

144
00:14:38,500 --> 00:14:40,500
Tauna tua-i kenurraq uquq.

145
00:14:41,000 --> 00:14:43,500
Tanqikapiarngatnaurtuq wangni.

146
00:14:44,500 --> 00:14:47,000
Arenqiatuq-am ircaquqa alingmek imangqertuq.

147
00:14:47,500 --> 00:14:52,000
Tua-i tauna qimugta tua-i waniw’ tegguteku’urluku qanertua,

148
00:14:53,000 --> 00:14:59,000
“Wangkucicetun, wangkutni-ll’ umyuartunruyugnarqut makut qimugtet.”

149
00:15:00,000 --> 00:15:03,000
Uitainanemni maaten imna qimugteka piaqa

150
00:15:03,100 --> 00:15:06,000
Ak’a amiik ugna iriatengllinikii.

151
00:15:06,100 --> 00:15:09,000
Tua-i aren camek pingatqapiggluni.

152
00:15:09,500 --> 00:15:15,000
Umyuartequa, “Qayumi tua-i piqataraanga waniw’ tua-i.”

153
00:15:16,000 --> 00:15:18,000
Aren tua-i uitalua.

154
00:15:18,100 --> 00:15:25,000
Uitainanemni atam iternerngalngurmun qaterrluni itraaralria.

155
00:15:26,000 --> 00:15:30,000
Qaillun-llu pitariqerluni tayim’ amuluni anluni.

156
00:15:30,500 --> 00:15:35,000
Umyuarteqa’artua, “Uumiku pikanirluni piciquq.”

157
00:15:35,500 --> 00:15:39,000
Qimugteka-ll’ una maani tarrangarrluni.

158
00:15:39,500 --> 00:15:44,500
Tua-i nallunaunani wangtun alingluni. Alingluni tua-i.

159
00:15:45,500 --> 00:15:49,000
Uumikuani piqerlua piunga nutaan arcarikanirluni

160
00:15:49,500 --> 00:15:53,000
Qengarmiaraluni tuaten, qilugyarpiaraqluni.

161
00:15:54,500 --> 00:15:58,500
Pinga’arteqerluni atam iterneq man’a itralria.

162
00:15:59,500 --> 00:16:01,000
Ak’akirraq tua qukaqerluku.

163
00:16:01,100 --> 00:16:08,500
Nutaan atam nucuan qimugteka imna tunumnun pamavet tagluni.

164
00:16:09,500 --> 00:16:16,000
Pama-i qemirrlumni sugg’eni pulalluku pamavet uitaqertuq.

165
00:16:17,000 --> 00:16:23,000
Tamana iterneq uatmurquraan, tamana tua-i anngan

166
00:16:23,500 --> 00:16:29,000
Qimugtema tang pam’um sugg’erminek cinguuqiliu tunuka.

167
00:16:29,500 --> 00:16:35,000
Umyuarteqa’artua, “Uum tang anesqessugnarqekiinga.”

168
00:16:35,900 --> 00:16:40,000
Aren uitangnaqa’arcaaqellemnek

169
00:16:41,000 --> 00:16:44,500
Inarrvicualleraagka atkucualle’rqa-ll’ as’arrluku

170
00:16:45,500 --> 00:16:53,000
Taukuk tua-i inarrvicualler imkarluku nemkarluku, nacaqerlua-llu anlua.

171
00:16:53,500 --> 00:17:02,000
Qakug[caq] uavet, una iteryaraq uaqliq lumarrallermek agalriartangqertuq.

172
00:17:02,500 --> 00:17:06,000
Qakmavet tau͡gken anyaraq amiipiuluni.

173
00:17:06,700 --> 00:17:11,000
Tauna tua-i waniw’ anqataama, nacaqaama

174
00:17:12,000 --> 00:17:15,000
Kenurrak taukuk cupqaqenka tua-i uivetmun.

175
00:17:15,500 --> 00:17:16,500
Nipluki tua-i.

176
00:17:17,000 --> 00:17:20,900
Aren tua-i amik cuqluku anelrarlua.

177
00:17:21,000 --> 00:17:27,000
Tauna tekicamku lumarralleq qakugcamun imumun puukarlii alikek’ngamnek.

178
00:17:29,700 --> 00:17:34,000
Aren pivailemku ankilii ellamun.

179
00:17:35,000 --> 00:17:40,500
Anngama ellamun ukalirnetmun, iqlutun-llu tua-i pillruyaaqellrianga

180
00:17:41,600 --> 00:17:47,000
Akertem ayagyaraa maliggluku uivesqelarngallruitki.

181
00:17:47,900 --> 00:17:53,000
Kiarteksaunii-ll’ tua-i, kiingan tau͡gaam acika paallallerkaqa tau͡gaam.

182
00:17:54,500 --> 00:17:57,500
Kassuamku tua-i avateka-ll’ man’a tangeqsaunaku.

183
00:17:58,000 --> 00:18:02,000
Qimugta tauna tua-i sagtanka pingayurraungata qimugtenka.

184
00:18:02,900 --> 00:18:10,000
Saagarcamki ciulisteka im’ taikili tuavet tua-i ciulistem neksaraanun.

185
00:18:10,500 --> 00:18:13,000
Qamiqurra tang uskuragnek ac’amku

186
00:18:13,500 --> 00:18:20,500
Ellminek tang una picetaarpek’nani imkuk ukuk askilikek elavluni-llu.

187
00:18:21,500 --> 00:18:25,500
Tuamtell’ taukuk tua-i uskurarraarlukek tua-i kiarteksaunii

188
00:18:25,600 --> 00:18:29,500
Una tau͡gaam tua-i tangvalqa kiingan tangvagluku.

189
00:18:30,700 --> 00:18:34,000
Aren imkut tua-i qaqicamki haitaaqerluki.

190
00:18:35,000 --> 00:18:38,900
Tuar tang snowgo ayanga’rtua ugaani [cukam].

191
00:18:39,000 --> 00:18:45,000
Aren alingqapiar[lua] [qakugcam] pamaken tegulia.

192
00:18:47,000 --> 00:18:50,500
Tua-i tang qimugtemnek taumek irr’illruunga.

193
00:18:51,500 --> 00:18:54,000
Ikayuqapiarallrukiinga tuani tua-i.

194
00:18:54,500 --> 00:18:58,000
Anesqellua tua-i nallunailngurmek cinguurlua.

195
00:18:59,000 --> 00:19:06,500
Tua-i elpeci tayim’ angutni qimugciryaram ayuqucia nallunritarci.

196
00:19:07,500 --> 00:19:09,500
Waniw’ niitelallruunga imumirpak

197
00:19:10,000 --> 00:19:15,500
Qimugtem-gguq kiimi aqsaquni qimuteńgutekaa.

198
00:19:16,000 --> 00:19:25,000
Cali-llu waten qimugtet irnitulriit, tua-i-llu anglicarluki kenekluki.

199
00:19:25,800 --> 00:19:31,500
Tua-i-llu pinariata aturluki qimugyaraq elitnaurcelluku.

200
00:19:31,900 --> 00:19:34,500
Kiituan wangkucicetun elitut tua-i.

201
00:19:35,000 --> 00:19:39,000
Cayaraq nalluvkenaku, ayagyararteng-llu nalluvkenaku,

202
00:19:39,500 --> 00:19:43,000
Arulairyararteng-llu pissuuteturramta nalluvkenaku.

203
00:19:44,000 --> 00:19:47,000
Tua-i waten pitalua qanqertua.

204
00:19:48,000 --> 00:19:53,000
Akngirqenglliniuq wall’u tuqucilliniuq.

205
00:19:54,000 --> 00:19:59,500
Avani tan’gaurlullraullemni tamakunek niiteksaitellruyaaqua.

206
00:20:00,000 --> 00:20:04,000
Tau͡gaam maa-i tamana maa-i niitelangarput.

207
00:20:04,500 --> 00:20:11,500
Cali-llu pavani im’ ellangartelallruama Akulmi

208
00:20:12,500 --> 00:20:16,000
Cali makut qimugtet piciatun ayagayuitellruut.

209
00:20:16,100 --> 00:20:18,000
Pikestaita petuumatullruit.

210
00:20:18,800 --> 00:20:26,500
Cali-llu qanruquratuluta ullagavkenaki qimugtet pilaasqevkenaki kegciqniluta.

211
00:20:27,500 --> 00:20:31,500
Tamana tamaa-i cali wangkuta apa’urluurtellriani

212
00:20:32,500 --> 00:20:39,500
Tamana cali makunun tutgaramteńun cali qanruyutekarput.

213
00:20:40,500 --> 00:20:44,000
Makut qimugtet ayuqenritliniut.

214
00:20:44,100 --> 00:20:49,500
Ilait ilaliunqeggluteng, ilait-llu wangtun qenngaluteng.

215
00:20:50,000 --> 00:20:55,500
Tamana tamaa-i cali umyuaqnaqluni,

216
00:20:55,600 --> 00:21:02,500
Cali-llu elicungcautekluku pinaqluku makunun tutgaramteńun.

217
00:21:02,600 --> 00:21:06,900
Tutgarama kankut qimulleraanka paqtailarait

218
00:21:07,000 --> 00:21:11,500
Tau͡gaam inerqualaranka pivallagavkenaki.

219
00:21:11,900 --> 00:21:15,000
Cali-llu qaillukuarpek’naki pilaasqelluki.

220
00:21:16,000 --> 00:21:19,500
Wii murilkelaranka makut waten qanruyutengqerrata:

221
00:21:19,600 --> 00:21:25,000
Una-gguq qimugta piyuilngalnge’rmi ilani piaqata

222
00:21:26,500 --> 00:21:29,000
Ilani ilagarluki tuaten yuliutuuq.

223
00:21:29,500 --> 00:21:33,000
Tamana tamaa-i amllermek ilasciigataqa.

224
00:21:33,500 --> 00:21:41,000
Tau͡gaam wani taqnguaqerarkauluci igausngaamci 2:30-qan.

225
00:21:41,500 --> 00:21:45,000
Three kela’agmi tau͡gaam ukut utaqaciqaput.

226
00:21:45,500 --> 00:21:53,900
Three kela’akan mat’um nerangnaqurallemta tungiinun qanrarkat.

227
00:21:54,000 --> 00:21:58,000
Wani break-arciquci.

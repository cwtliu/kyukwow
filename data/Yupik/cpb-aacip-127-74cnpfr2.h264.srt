1
00:00:01,030 --> 00:00:09,950
Yuunrillruuq agayulirtengqellemteńi [?Greens]-aamek. A long time.

2
00:00:11,691 --> 00:00:19,823
Up’nerkami-ll’ yuunrirluni Paaskaam nalliini nuliaqa wani.

3
00:00:20,857 --> 00:00:23,190
Caullrua atra?

4
00:00:23,434 --> 00:00:27,189
Elena. Elena Andrew.

5
00:00:28,050 --> 00:00:28,961
Hunter?

6
00:00:28,986 --> 00:00:31,853
Andrew. (Andrew?) Yaa.

7
00:00:34,682 --> 00:00:36,238
Aa-ang.

8
00:00:44,849 --> 00:00:53,427
Ciumek ayagyuallerpeni-qaa qasgimi uitaqallruuten?

9
00:00:54,057 --> 00:00:58,146
Tamana qalamcikeqaqvgu.

10
00:00:58,165 --> 00:01:03,376
Waniw’ ayagyuallemni qasgimi angturrillruunga.

11
00:01:03,378 --> 00:01:08,878
Tua-llu iciw’ aatama caniani qavarturatullruunga qasgimi.

12
00:01:08,971 --> 00:01:13,060
Yugugarni iciw’, you know, qasgiq nallunritan.

13
00:01:13,091 --> 00:01:19,558
[?Cuukvagtulirmi] pingqellruut. Qasgingqetullruut ingluktulput.

14
00:01:19,930 --> 00:01:22,975
Atama caniani.

15
00:01:23,461 --> 00:01:34,172
Tua-i-llu quliini qavayarat waten inglengqetullruut two feet qasgit, two feet muragnek.

16
00:01:35,830 --> 00:01:45,219
Tua-i-llu pinarianga cali atrarlua natermun, floor, nacitnun iciw’ floor-amun.

17
00:01:45,363 --> 00:01:48,685
Qavaraqluta tua-i camek pivkenata.

18
00:01:49,077 --> 00:01:57,632
Aliimaksuaramteńek makucinek waten wall’u-q’ imkunek Yupiartarnek aliimatpianek akicirluta qavaraqluta.

19
00:01:57,694 --> 00:02:03,039
Cavkenani wangkutni wani ak’a tamaani, you know?

20
00:02:06,214 --> 00:02:09,103
Tua-i tuaten yuullruukut.

21
00:02:09,543 --> 00:02:14,999
Wii apa’urluma anglicallruanga.

22
00:02:15,102 --> 00:02:20,235
Anglicarpek’nii waten: unuakumi qavarcecuitellruanga.

23
00:02:21,308 --> 00:02:26,564
Cunaw’ tang elluarrlua yuusqellua pillrullinikiinga.

24
00:02:26,988 --> 00:02:32,965
Waten-llu qava’arqama waten, waten tupagyarturnauraanga waten ukugnun pilua.

25
00:02:34,759 --> 00:02:42,570
Tua-i-ll’ cailkamek maaken [?] pikanga, "Ani patagmek qagaavet ellamun."

26
00:02:42,715 --> 00:02:51,115
Ellami-gguq atam assiriqerrniartua. Ellamun ankuma assiriqerrluni ayuquciqa, cegg’arlua qavarniyugnairrlua.

27
00:02:51,376 --> 00:02:58,243
Man’a-ll’ tekilluku maa-i qavayuunii unuakumi wani kesianek [?].

28
00:02:58,443 --> 00:03:01,081
Kass’atun qanraqlua pikuma.

29
00:03:03,890 --> 00:03:04,912
Yaa.

30
00:03:05,277 --> 00:03:07,765
Nani tauna qasgi uitallrua?

31
00:03:07,766 --> 00:03:11,355
Kayalivigmi. Kayalivigmi.

32
00:03:12,756 --> 00:03:18,445
Ilangqellruuten-qaa amllernek ayagyuanek tuani qasgim iluani?

33
00:03:18,653 --> 00:03:23,441
Amllertut. Ayagyuat qasgimi tau͡gaam uitatullruut.

34
00:03:23,444 --> 00:03:28,089
Qasgimi tua-i ayagyuat egkuani uitaaqluteng ayagyuat.

35
00:03:28,364 --> 00:03:33,953
Enemecuunateng. Ayagyuat tau͡gaam qasgimi uitasqumaluki, you know?

36
00:03:34,010 --> 00:03:41,454
Makut-llu tegganret maani, imkut-ll’ angukara’urluut un’gani uaqvani, waten akiqliqluteng.

37
00:03:41,816 --> 00:03:45,527
Tamakut tamaa-i qanrucitullruut yugnek waten.

38
00:03:45,535 --> 00:03:47,813
Waten tutgarateng qanrutnaurait.

39
00:03:48,161 --> 00:03:55,561
Tua-i-ll’ qanruqaarluki, tutgaraq tuqlurluku qanruqaarluku qanpagaluteng. Alingnaqluteng qanpagaaqameng.

40
00:03:55,623 --> 00:04:00,645
Tau͡gken assilriameng qanerturluteng, qanerturatuluteng.

41
00:04:00,676 --> 00:04:04,120
Ayuqucirtualuki qau͡gkut qavani egkumi.

42
00:04:04,595 --> 00:04:07,339
Yaa, tuaten yuullruunga wiinga.

43
00:04:11,385 --> 00:04:14,307
Angutngurrlainaullrullilriit-wa qasgim iluani.

44
00:04:14,313 --> 00:04:17,968
Ii-i, yaa, tuaten anguterrlainaat pituut wani.

45
00:04:18,004 --> 00:04:19,360
Tuamtellu...

46
00:04:24,142 --> 00:04:37,809
Nasaurlucuaraat, nasaurlurraat angturiqerrluteng cali aatameng caniitni uitaurall’ernaurtut qasgimi qasgimiut niicugniurluki qalartellrat assilriamek.

47
00:04:38,045 --> 00:04:44,189
Tamakut tamaa-i ilait tuaten piqa’arqameng caqa’arqameng tuaten piuraraqluteng.

48
00:04:44,469 --> 00:04:49,780
Una nasaurlucuar qasgimcugtura’aqluni.

49
00:04:49,789 --> 00:04:54,155
Cunaw’ niicugluni qasgimiut qalartellritnek.

50
00:04:54,357 --> 00:05:00,435
Yaa, angukara’urluut qalartellritnek. Yaa, tuaten pilallruut yuut.

51
00:05:00,782 --> 00:05:07,682
Qaill’ tamakut tegganret tamatum nalliini ayuqellruat?

52
00:05:07,973 --> 00:05:20,028
Tegganret tan’gaurlurnek tau͡gaam kitugcingnaqluteng yuullruut. Ayuqucirtuagurluki assirluki yuusqelluki.

53
00:05:20,041 --> 00:05:22,941
Kiingan tua-i caliaqaat tamana tegganret.

54
00:05:23,376 --> 00:05:31,576
Makut ilateng tan’gaurluut ayagyuat elluarrluki tau͡gaam yuusqelluki.

55
00:05:31,749 --> 00:05:37,005
Qanllerteng-llu cagesqevkenaku. Niitesqumaluteng kiinga.

56
00:05:37,020 --> 00:05:42,631
Assilriarrlainarnek qantullruut imkut angukara’urluut tangvallrenka wiinga.

57
00:05:43,489 --> 00:05:47,300
Yaa. Ii-i, igautaqluki.

58
00:05:50,732 --> 00:05:51,999
Canek...

59
00:06:04,487 --> 00:06:07,164
Tang ata cukangnaqevkaavnga.

60
00:06:07,175 --> 00:06:07,831
Nuu.

61
00:06:08,046 --> 00:06:15,291
Igaqautaqluki, igaulluki, ayagnerit-llu ayagluki nallunritarkaukuvki elisngakuvet tua-i.

62
00:06:15,820 --> 00:06:18,909
Ayagneritnek tua-i-ll’ taringluku.

63
00:06:19,594 --> 00:06:23,405
Tua-ll’ tamakut... are we ready?

64
00:06:23,540 --> 00:06:30,662
Tamakut-qaa tegganret mat’um nalliinicetun ayuqellruut wall’u-qaa?

65
00:06:31,444 --> 00:06:34,084
Nuu, mat’um nalliinicetun ayuqenritut.

66
00:06:34,096 --> 00:06:42,818
Tua-i-w’ anailameng, camek-llu uitavigkailameng, quyungqanriameng waten caggluteng pingengameng enemeggni.

67
00:06:43,306 --> 00:06:55,995
Wii tau͡gaam kiima waniwa maani arenqilriit ilanka wall’u-q’ ilakenrilengramki tan’gaurluut qalaruquralaranka carraquinermek tua-i niitarkaatnek.

68
00:06:56,009 --> 00:06:57,243
Tua-i niilluki.

69
00:06:57,247 --> 00:07:09,669
Maa-i-ll’ mat’um nalliini ilait au͡gkut inerciigatellret qalaruquratullrenka egmian tua-i assiriluteng, assirluteng.

70
00:07:09,873 --> 00:07:17,996
Aklungluteng-llu, cangluteng tua-i, qaqicimariluteng tua-i, arenqiallugtenrirluteng.

71
00:07:18,640 --> 00:07:24,985
Canek, canek tamakut tegganret elicalallruitki ayagyuat?

72
00:07:26,284 --> 00:07:31,084
Ayagallerkaatnek elicalallruit, imarpigmun-ll’ ayagalallerkaat.

73
00:07:31,094 --> 00:07:37,405
Tua-i ayagalallerkaat tamalkuan elitnaurluki qalaruqu’urluki pitullruit.

74
00:07:40,156 --> 00:07:41,989
Tuaten pitullruut.

75
00:07:42,125 --> 00:07:52,614
Ayakatalriit tua-i tuaten qanrulluki tua-i. Tuaten yuilqumi arenqiallugeskaku-llu tuaten pisqelluku. Tuaten pilallruitkut.

76
00:07:54,684 --> 00:07:57,450
Elitnaulriacetun?

77
00:07:57,465 --> 00:07:59,043
Ii-i, elitnaulriacetun.

78
00:07:59,052 --> 00:08:04,019
Tua-i-llu wangkuta Yupiaruamta

79
00:08:06,417 --> 00:08:17,517
Tua-i-wa neqkailkumta-llu wall’u pikangqerqumta, pikangqerqumta camek neqkailkumta, qassatukatgu tua-i qassarluku ner’arkauluku.

80
00:08:18,326 --> 00:08:24,193
Tua-i-llu tuaten waniw’ ayuqucirtulallruitkut waten:

81
00:08:24,277 --> 00:08:35,055
Ayakataqumta carrarmek neqrarmek, cakuine’rmek ayaulluta ayaasqelluta.

82
00:08:35,314 --> 00:08:41,359
Qanikciurun-llu imna shovel malikerrlainarluku.

83
00:08:41,376 --> 00:08:43,276
Cali-llu qilak.

84
00:08:43,291 --> 00:08:51,203
Wiinga ellangellruama tua-i lumarrat amlleriluki qiliggarkaq tua-i malikerrlainarluku.

85
00:08:51,218 --> 00:08:54,673
Neqraq-llu cali malikerrlainarluku.

86
00:08:55,053 --> 00:09:00,997
Tua-i-llu ellaqerruskakut egmian cali ayangnaqesqevkenata.

87
00:09:01,011 --> 00:09:05,689
Egmian ayagturaasqevkenata tua-i umyuaqellemtun.

88
00:09:05,702 --> 00:09:19,180
Tau͡gaam arulairesqelluta uqinrunrilngurmun waten, waten imna iciw’ nuna, man’a nuna.

89
00:09:20,132 --> 00:09:27,032
Wani wavet qanikcanrilkaku tua-i waten alaunaku waten.

90
00:09:27,234 --> 00:09:33,611
Tua-i tuaten arulairesqelluta, qilaput tuaten pisqelluku elliqerluku.

91
00:09:34,405 --> 00:09:43,228
Tua-i-ll’ cali caitqapigeskumta qilagkamek cali qanikcaq nayugluku waten.

92
00:09:43,235 --> 00:09:47,335
Eneliluta waten nayugluku, iterluta.

93
00:09:47,848 --> 00:09:59,248
Tau͡gaam cam uqinermun pivkenata cali nuna man’a im’ maa-i tua-i tuavet qanikcaq nayuulluku tua-i iterluta.

94
00:09:59,287 --> 00:10:05,054
Qulvut-llu una waten ukilluku aneryaarcuutekluku.

95
00:10:05,201 --> 00:10:10,568
Qanikcaam atam makuni epsal[ngunarqucia] cakneq nallunritaqa wiinga.

96
00:10:11,238 --> 00:10:12,159
Atuqallruan?

97
00:10:12,159 --> 00:10:16,025
Yaa, atuqallruaqa. Epsalngunarquq. Kiircetuq cakneq.

98
00:10:16,136 --> 00:10:22,703
Epciquq yuk tuquluni-ll’ tua-i tuaten qanrucimanrilkuni.

99
00:10:22,719 --> 00:10:25,841
Epsalngunarquq, tuquluni-ll’ tua-i.

100
00:10:27,002 --> 00:10:30,513
Alingnarquq qanikcaq tamana wani.

101
00:10:31,698 --> 00:10:39,032
Cali kiskuvet, wiinga cali atullruaqa killua maatekiirlua waten.

102
00:10:40,541 --> 00:10:44,614
Quunirluni ella nengllirluni-ll’ pacelluku waten.

103
00:10:44,630 --> 00:10:53,208
Nuliaqa-w’ unilluku irniagka-llu pissurlua, hunting [?], imarmiutarnek.

104
00:10:53,369 --> 00:11:01,058
Tua-i-llu man’a imarmiutacuar allayugtun pilria qamurturluni tua-i

105
00:11:01,076 --> 00:11:05,943
Uumek piluni tallirluni, uumek kat’umek-llu iruluni.

106
00:11:05,952 --> 00:11:11,474
Tamatumek paqnayullemni kit’ellruunga. Tam’a’rqurluku tum’arrluku.

107
00:11:11,488 --> 00:11:14,577
Nunapik-wa una nunapik.

108
00:11:15,640 --> 00:11:18,495
Man’a cikuuluni.

109
00:11:18,545 --> 00:11:23,145
Tua-i tamana waten ayarungqerrsaaqlua, ayarurlua.

110
00:11:23,387 --> 00:11:30,654
Tamatumek paqnayuglua piinanemni nunapiar waniw’ tekiteqatarluku igtua man’a-ll’ tekilluku.

111
00:11:31,914 --> 00:11:34,714
Nengllirluni-ll’ qakemna.

112
00:11:35,491 --> 00:11:40,502
Kenrenka wani plastic-aamek caqumaurluteng uitaluteng.

113
00:11:41,058 --> 00:11:53,091
Tua-i-llu takelriignek-llu waten pilua kamksagnek ayagassuutegnek-wa imkunek.

114
00:11:54,044 --> 00:11:55,321
Killua.

115
00:11:55,337 --> 00:12:02,914
Maaten kic’ama kamqertevkenii au͡gna ciunerkaqa kauka’rqa.

116
00:12:03,110 --> 00:12:10,788
Waniw’ tua-i tekiciiqellinikeka man’a kiturpailemku nunaq.

117
00:12:10,878 --> 00:12:13,289
Tua-i-ll’ taglua.

118
00:12:13,581 --> 00:12:18,748
Mayurlua tua-i ivrarlua. Tua-i kisngang’e’rmi taglua tua-i.

119
00:12:18,783 --> 00:12:25,827
Mayuama-ll’ egmian aturanka yuulaagluki tua-i patagpiarlua quunian-llu ella nenglling’e’rmi.

120
00:12:26,157 --> 00:12:33,568
Ciulaagluki tamalkuita. Imkuk kameksak kuvluku waten-llu piaqlukek waten.

121
00:12:34,512 --> 00:12:43,112
Tua-i-ll’ can’get amllerrata egmian aturalaagma canegnek tua-i man’a keviraqluku.

122
00:12:43,219 --> 00:12:47,441
Can’get pingualuruki ukumnun piaqluki, ukumnun piaqluki.

123
00:12:47,883 --> 00:12:53,583
Tua-i-ll’ taq’ercamki maaten kiartua qakineyagaat makut.

124
00:12:54,141 --> 00:12:59,185
Imkut qakinret, you know iciw’ muraketukeput.

125
00:12:59,937 --> 00:13:08,159
Tua-i-ll’ caaniggangqerrama puqlassuutet-ll’ amllerivailgata, puqlissuutet imkut pingvailgata

126
00:13:09,186 --> 00:13:15,042
Keneq kumarrluku tuaken imuken mecungenrilriani wani kenernek, kenpianek.

127
00:13:15,045 --> 00:13:17,445
Kenpianek waten [?].

128
00:13:18,253 --> 00:13:21,619
Kumarrluku tua-i kenilua caanililua.

129
00:13:21,622 --> 00:13:26,589
Tua-i puqlangan caayumek tua-i yuurqaqcaarlua.

130
00:13:26,746 --> 00:13:31,713
Piama uruglua. Uruglua tua-i man’a nenglliurallra urugluku.

131
00:13:31,727 --> 00:13:34,894
Tua-ll’ taqngama umyuartequa.

132
00:13:35,063 --> 00:13:43,041
Tua-i-llu yuurqallma kinguani makuk irugka puqlangengiinartuk imkuk tua-i canegnek imillregka

133
00:13:43,816 --> 00:13:47,760
Man’a tekilluku tua-i kiturluku-llu.

134
00:13:48,739 --> 00:13:57,717
Wii piyuagurlua pitullruama qimugcilleq, pitengnaqaqama-gga qimugcilleq assiksuitellruamku.

135
00:13:58,988 --> 00:14:04,488
Tua-i-llu ayaglua naspaalua.

136
00:14:04,491 --> 00:14:09,379
Tua-i waniw’ qerruyingkanga utertarkaulua.

137
00:14:09,765 --> 00:14:20,877
Ernerpak piyuagua puqelvangluni. Kiiryunglua tua-i kiiryuglua. Cukangssaagarpek’nii.

138
00:14:20,882 --> 00:14:30,615
Imkut yaaqsilriit pissuutenka imkut iciw’ kapkaanat tekilluki nangluki uterrlua-llu.

139
00:14:30,676 --> 00:14:33,565
Uterrlua-ll’ qaillun nenglliu...

140
00:14:33,573 --> 00:14:42,806
Tua-i tang yuut imkut alerquutait assilriit cakneq, imkut ciuqlirmi ciuliarit.

141
00:14:42,817 --> 00:14:45,672
Waniw’ ciuliatgun wii yuugua.

142
00:14:46,451 --> 00:14:55,163
Waniw’ yuugarkaugukut usvitungnaqelriani ciuliaput ak’a tamaanillaat aturluki.

143
00:14:55,446 --> 00:15:00,868
Elluarrluta yuuciqukut tuaten yuukumta ciuliaput aturluki.

144
00:15:01,530 --> 00:15:04,708
Tua-i-wa tuaten ayuquq.

145
00:15:05,139 --> 00:15:08,306
Ii-i, aptaqlua camek tua-i piyugaqavnga.

146
00:15:10,117 --> 00:15:23,039
Ilait tegganrurtellriit maa-i-rpak, ilait tegganrutellriit maa-i-rpak qanlartut, ak’a-gguq tamaani tegganret, yuut imkut naulluyuitellruut. Tamana-qaa piciuguq?

147
00:15:23,049 --> 00:15:24,337
Yaa, piciuguq.

148
00:15:24,415 --> 00:15:28,248
Naulluuyuitellruut imkut yuut wani.

149
00:15:28,673 --> 00:15:33,751
Cayaqliqapiarluni tang atauciq naulluulalria.

150
00:15:34,197 --> 00:15:38,975
Iliini-ll’ allrakurtaqluni, one year.

151
00:15:39,438 --> 00:15:45,472
Tua-i-ll’ iliini tuquarkaullinikuni tua-i tuquyaqlirluni tuquluni.

152
00:15:45,485 --> 00:15:52,096
Tau͡gken tua-i tamana pellugluku cali iliini talliriluni tua-i tuaten.

153
00:15:52,131 --> 00:15:58,987
Cali-llu TB-lriit ikgenateng, TB.

154
00:16:00,997 --> 00:16:06,852
Tua-i TB-lriit inerquutaqluki waten mallguri[sqevkenaki].

155
00:16:07,153 --> 00:16:15,819
Makut-am inerquutaqsagutait Kass’at. Wangkuta TB-lriit waten pingraata cikiyuitaitkut.

156
00:16:19,010 --> 00:16:25,833
Cikiringaituq yuk apquciminek, you know?

157
00:16:26,162 --> 00:16:33,918
Tuaten ayuqelria umyuarteqelia camek uluryagpek’nani elluarrluni yuuciquq, camek, cam-llu agtuyuunaku.

158
00:16:34,707 --> 00:16:35,652
Yaa.

159
00:16:36,035 --> 00:16:41,146
Agtuyuunaku-ll’ yuum ca uluryakevkenaku qanrutkengraatgu.

160
00:16:42,153 --> 00:16:49,342
Waniw’ tuaten wii yuugua alerquutemnek cali atamnek apa’urlumnek-llu.

161
00:16:53,249 --> 00:17:03,905
Tua-ll’ ak’a tamaani-qaa tegganret ukvengqelallruut, camek-llu ukvengqelallruat?

162
00:17:03,917 --> 00:17:07,962
Angalkunek. Kiingan angalkuq.

163
00:17:07,992 --> 00:17:12,647
Imna-llu iciw’ Agayun-llu nalluluku, imna agayulirta.

164
00:17:13,159 --> 00:17:24,181
Wii tamaani ellangellemni mission-aat tekitelallruut Kayalivigmun waten Cuukvagtuli-ll’ ingluku[llutek].

165
00:17:24,208 --> 00:17:32,575
Egmian tua-i yurarturluta-ll’ waten piqtaarluta, waten piqtaarluta, waten piqtaarturluta every year, every year too.

166
00:17:33,530 --> 00:17:36,163
Tuaten pituluteng.

167
00:17:37,899 --> 00:17:39,966
Camek-mi ukvengqellruat?

168
00:17:39,971 --> 00:17:40,482
Ai?

169
00:17:40,499 --> 00:17:42,843
Camek ukvengqellruat?

170
00:17:42,866 --> 00:17:44,732
Yupiat? (Ii-i.)

171
00:17:45,387 --> 00:17:53,231
Camek ukverunateng imkut waten qanernaurtut, imkut tamakut magic-aat-wa Kass’atum apeqmeggnek:

172
00:17:53,249 --> 00:17:55,949
Ellam-gguq Yua. Ellam-gguq Yua.

173
00:17:55,960 --> 00:17:57,438
Cunaw’ Agayun.

174
00:17:58,088 --> 00:18:02,165
Ellam-gguq Yuanek qigciyugluteng tuaten pitullruut.

175
00:18:03,912 --> 00:18:06,045
Cunaw’ God-amek.

176
00:18:06,932 --> 00:18:11,255
Ellam Yuanek apraqluku God-aq.

177
00:18:14,342 --> 00:18:18,831
Imkut-qaa yugurluut tuunrangayagmek qanlallruut?

178
00:18:18,839 --> 00:18:20,450
Ii-i.

179
00:18:21,443 --> 00:18:25,087
Tuaten tuunrangayagmek qanyuitellruut yugurluut.

180
00:18:25,318 --> 00:18:30,262
Tau͡gken angalkuugaqluteng tuunrituluteng wiinga-ll’ tangvagaqlua.

181
00:18:30,409 --> 00:18:38,198
Qaill’ tang ciin atak piaqluteng wiinga-ll’ qaillun piciitaqluki tamakut.

182
00:18:38,201 --> 00:18:38,868
Tangvallruaten?

183
00:18:38,884 --> 00:18:40,573
Tangvagaqluki.

184
00:18:40,578 --> 00:18:42,367
Qaill’ pilallruat?

185
00:18:42,416 --> 00:18:46,638
Tua-i piluteng piaqluteng.

186
00:18:46,648 --> 00:18:49,870
Tua-i taq’ertaqameng qalartaqluteng.

187
00:18:49,880 --> 00:18:53,569
Ella-llu-gguq kitugtaqluku, ellaliuraqluteng-llu.

188
00:18:54,187 --> 00:18:58,109
Iralurtaqluteng-llu-gguq wanirpapiaq tua-i.

189
00:18:58,755 --> 00:19:04,877
Tang qaill’ yuut ayuqellruut. Ircenrrartun ayuqellruut yuut wani.

190
00:19:06,277 --> 00:19:07,332
Yaa.

191
00:19:07,369 --> 00:19:15,069
Tuamtellu yuk waten cavvnaurait tamakut, akngirutii cakneq cavvluku.

192
00:19:15,370 --> 00:19:18,170
Tua-i-ll’ pegeskatni assiriluni.

193
00:19:18,745 --> 00:19:23,445
Qaillun tamakut yuut? Irr’inarqut tamakut yullret.

194
00:19:27,609 --> 00:19:30,480
Akilircetaarluteng-qaa tuaten pilallruut?

195
00:19:30,480 --> 00:19:32,680
Nuu, akilircetaayuitait.

196
00:19:32,689 --> 00:19:36,100
Tau͡gaam imkut tamakut tuunritulit

197
00:19:38,044 --> 00:19:49,267
Tauna-ll’ yuk cateng anirtuusqumaaqamegteggu canek piciatun, Kass’artarnek akluitellruameng, Yugtarrlainarnek tau͡gaam pingqellruameng

198
00:19:49,714 --> 00:19:55,525
Camek, makliim-llu qecianek, maklaaraam-llu qecianek

199
00:19:55,862 --> 00:20:03,906
Piciatun tua-i wani terikaniarmek, keglunermek

200
00:20:04,458 --> 00:20:09,703
Tua-i camek tuaten ayuqellruut tamakut yuut.

201
00:20:10,909 --> 00:20:16,953
Tua-i akiutekluki tamakut cam [?].

202
00:20:17,309 --> 00:20:21,998
Akiuteklu[ki]. Akimek nalluq’apiarluteng tua-i.

203
00:20:24,125 --> 00:20:32,758
Tamaani-qaa ayagyuallerpeni ayagalallerpeni pissurluten wall’u-qaa natmun ayagaqavet

204
00:20:33,107 --> 00:20:37,651
Elpet-qaa camek irr’inarqellriamek...


1
00:00:06,170 --> 00:00:06,900
Ii-i.

2
00:00:06,910 --> 00:00:13,470
Au͡gkut ava-i waten qalarutkellrenka amllertaluki.

3
00:00:13,475 --> 00:00:24,135
Tau͡gaam cali nutaan uum tememta-w’ tua-i anirtuumangnaqlerkaanek maani nunam qaingani

4
00:00:25,710 --> 00:00:31,740
Yaa, picurlanritlerkaanek cali qanqatartua.

5
00:00:31,880 --> 00:00:35,040
Waniwa mat’um nalliini

6
00:00:37,395 --> 00:00:45,735
Uksumi ukut waniwa ellalliurcuutet: qerrulliik, ellalliurcuun

7
00:00:46,200 --> 00:00:55,060
Taukut tua-i uksumi waten cataicunailnguut ayagaluni.

8
00:00:59,765 --> 00:01:06,635
Tua-i uum temem waniw’ assirluni

9
00:01:08,385 --> 00:01:20,845
Tuaggun cali maani nunam qaingani pekeskumta yuilqumi ukut tua-i waniw’ ellalliurcuutet cataicunailnguut.

10
00:01:20,970 --> 00:01:26,890
Uum temem assirluni pillerkaa.

11
00:01:27,795 --> 00:01:38,515
Tua-i-llu pitsaqevkenani cali ellalliurcuutaunani yuilqumi arenqiallugeskuni

12
00:01:40,190 --> 00:01:47,800
Ellaqerruskani tua-i wangkuta alerqutullruitkut

13
00:01:48,650 --> 00:01:59,770
Ayuquciiruskumta-gguq, ayuquciireskumta ayagiinarpek’nata arulaiqilta.

14
00:02:00,865 --> 00:02:11,865
Wall’u pirtunguskakut nutaan-gguq waten tua-i nangrramta pikumta

15
00:02:13,460 --> 00:02:24,790
Camek-wa tua-i piinata ayagakumta, aklumek kangcirarrarmek-llu piinata

16
00:02:25,000 --> 00:02:27,970
Waten alerqutullruitkut:

17
00:02:28,010 --> 00:02:39,020
Tua-i-gguq arenqiallugeskumta pirtunguskakut waten qanikcaq elagluku.

18
00:02:43,340 --> 00:02:50,100
Tua-i itqilta camek tau͡gaam cali tegumiarrarluteng.

19
00:02:50,105 --> 00:02:57,045
Una-gguq waniw’ ayaruq uum temem cali anirtuumatkaqaa.

20
00:02:57,060 --> 00:03:06,990
Wall’u uksumi ayaruilkuni ca-w’ tua-i naparraq tegumiaqluku ayagakuni

21
00:03:07,140 --> 00:03:16,720
Tua-i-llu pirtunguskani, ayuquciiruskuni elaulluni qanikcautelluni.

22
00:03:16,725 --> 00:03:25,875
Tau͡gaam cali imkunun, kanarviknernek iciw’ aptukput ilutulriit.

23
00:03:25,885 --> 00:03:32,155
Pirciqan pagna qertuluni, tua-i-llu una ilutuluni

24
00:03:32,165 --> 00:03:38,255
Tamaavet-gguq qanikcaucetenrilkilta.

25
00:03:38,265 --> 00:03:46,935
Imumun-gguq tau͡gaam waten qerkilngurmun elagluku tauna.

26
00:03:47,335 --> 00:03:59,495
Itqumta tuavet tua-i engelqayaguskumta una imna itlerput patuqerluku qanikcarmek.

27
00:03:59,510 --> 00:04:03,800
Tau͡gaam-gguq engelqiutevkenata.

28
00:04:03,810 --> 00:04:12,610
Waten elliuraqluku qanikcaq, una-llu naparrluku pagaavet ukilluku pikna.

29
00:04:14,125 --> 00:04:22,395
Tua-i qanikcauskakut pikna tau͡gaam waten elliuqaqluku.

30
00:04:23,065 --> 00:04:29,975
Umcikuni-gguq qanikaam aciani epciquq yuk.

31
00:04:30,595 --> 00:04:36,155
Ataucirqumek epsarpiallruukut pavani.

32
00:04:37,850 --> 00:04:44,640
Pingayuuluta: kinguqliqa, au͡gna-llu Kuigglugmiungurtelleq, wiinga-llu.

33
00:04:48,540 --> 00:04:54,830
Waten ilutuuralriami pelatekarluta pillemteńi

34
00:04:57,300 --> 00:05:05,570
Unugmi pirtunglliniluni waten anuqlirluku pillemteńi. Ellaqertelliniluni.

35
00:05:05,580 --> 00:05:13,360
Uiga’rtua epsalngupiarlua. Mak’arcaaqellrianga puukarluku man’a.

36
00:05:13,365 --> 00:05:19,065
Cunaw’ tua-i waten engillinikii qanikcaam.

37
00:05:19,220 --> 00:05:25,090
Pegnem tuani anellruukut, akluput-llu mecungluteng.

38
00:05:25,100 --> 00:05:30,170
Amta-ll’ ella qakemna nengelvagluni.

39
00:05:30,390 --> 00:05:37,510
Qanikcaam acia waten umcigluni kiirtulliniuq epsalngunaqluni.

40
00:05:38,175 --> 00:05:46,955
Qanikcaq tua-i waten urugturluku akpulut qaingit mecunglluteng inarrviput.

41
00:05:49,080 --> 00:05:55,440
Taumek tamana waten inerqutullruitkut:

42
00:05:55,785 --> 00:06:04,705
Ellaqerruskakut tuaten tua-i ilutulrianun uqitesqevkenata, qanikcautesqevkenata.

43
00:06:04,720 --> 00:06:12,540
Tau͡gaam qerkilngurmun wall’ qanikcangraan mamkitarkamun.

44
00:06:13,255 --> 00:06:20,065
Waten cali ukiarrluku pikna, tuaten tua-i arula’artaqluku.

45
00:06:22,115 --> 00:06:30,075
Tuamtellu cali waten nallunrilkumteggu kingunerput tekitarkaunrilkumta

46
00:06:30,320 --> 00:06:39,430
Camek-gguq kapuarciluta nunam taum ciunemta tungiinun itqilta.

47
00:06:39,970 --> 00:06:48,220
Tua-i-gguq assirluni eruskakut

48
00:06:48,230 --> 00:06:56,510
Imna tua-i tauna nalluvkenaku ayuquciitevkenaku ciunerput amna ullagarkauluku.

49
00:06:56,945 --> 00:07:02,095
Tang tua-i man’a

50
00:07:03,455 --> 00:07:16,255
Au͡gna-w’ tua-i elpekqallerput apertuarassiyaagumanriami-w’ tua-i, wangkuta-llu apertuanriamteggu

51
00:07:16,830 --> 00:07:19,850
Waten nallungekput.

52
00:07:19,855 --> 00:07:24,595
Cauciirulluta mat’um nalliini.

53
00:07:24,610 --> 00:07:28,730
Ava-i au͡gna waten amlleriuq.

54
00:07:28,735 --> 00:07:33,215
Tua-llu cali umyuaqelalqa

55
00:07:33,230 --> 00:07:44,620
Au͡gkut makut anglicartellemta ilaput nalluvkanritellruit

56
00:07:44,630 --> 00:07:49,020
Nani nunani allani uitangraata.

57
00:07:49,030 --> 00:07:59,980
Iciw’ maa-i ilu’uqniluki, angakniluki, anaanakniluki, nuliacungaqniluki

58
00:07:59,990 --> 00:08:03,350
Tamakut apertuamalaryaaqut.

59
00:08:04,855 --> 00:08:15,545
Maa-i mat’um nalliini waten cakuciirulluta pilriakut.

60
00:08:15,855 --> 00:08:28,535
Waten avani wangkuta waten tan’gaurlullraullemteńi apertuatetullruitkut au͡gkut anglicartemta.

61
00:08:28,550 --> 00:08:39,350
Waten-llu nunanek tekitaqameng, ukut ilakellriit tekitaqameng

62
00:08:39,355 --> 00:08:42,715
Apertuatnauraitkut.

63
00:08:44,820 --> 00:08:50,270
Wangkuta-gguq tauna-llu cakukut.

64
00:08:50,280 --> 00:08:57,420
Ilu’urqukut, wall’ usrukukut, tuaten tua-i.

65
00:08:57,425 --> 00:09:05,925
Tamaaggun waten nalluyuqenriqertaqluki apertuamataqameng.

66
00:09:07,590 --> 00:09:15,320
Tau͡gken mat’um nalliini tuaten cakuciirulluta.

67
00:09:20,180 --> 00:09:27,870
Maaggun-llu cakuciirutlemteggun, apertuacimanritlemteggun

68
00:09:27,960 --> 00:09:33,740
Mat’um nalliini nakukutengluteng yuut.

69
00:09:33,745 --> 00:09:46,545
Amta-ll’ waten ilakutaqluteng-llu ping’e’rmeng nallukulluteng. Inglukutengluteng mat’um nalliini.

70
00:09:46,560 --> 00:09:51,820
Au͡gkut avani nepaitellruut yuut.

71
00:09:52,765 --> 00:09:59,035
Tua-i nakukutellriartaunani.

72
00:10:00,675 --> 00:10:06,665
Au͡gna ava-i waten qanengssaka pitauq.

73
00:10:07,995 --> 00:10:19,355
Mat’um nalliini maa-i waten, yaa, ayuqsugnairutukut au͡gkucicetun ciuliamcecicetun.

74
00:10:19,830 --> 00:10:30,730
Man’a waten assiriyaaquq. Assiriyaaqukut. Assirinilaryaaqekaitkut mat’um nalliini.

75
00:10:30,735 --> 00:10:38,815
Tau͡gaam assirinritukut. Wangkuta assirinritukut.

76
00:10:38,825 --> 00:10:43,135
Au͡gkut ilakulluteng pillruut.

77
00:10:43,565 --> 00:10:47,295
Assiriyaaqukut nangteqenrirluta

78
00:10:47,305 --> 00:11:00,715
Kass’at makut aklirtungluta aturamteggun, ayagassuutemteggun, catgun tua-i, neqkamteggun, makutgun-llu enetgun

79
00:11:01,175 --> 00:11:10,565
Nangteqenrirluta, nengelvagnanrirluteng unugmi, kiirpiurturangluta.

80
00:11:11,945 --> 00:11:15,345
Assiriyaaqluni.

81
00:11:15,360 --> 00:11:22,240
Tau͡gaam assiirulluteng, assiirulluta mat’um nalliini.

82
00:11:22,245 --> 00:11:26,715
Nakukutengluteng. Tuqurqutengluteng.

83
00:11:29,585 --> 00:11:37,035
Qaneryaram mat’um apertullra natruartevkenaku.

84
00:11:38,855 --> 00:11:51,515
Kitak’ waten tua-i niicugnilriani tan’gaurlurni, nasaurlurni umyuaqelarniarci au͡gna niitellerci.

85
00:11:51,530 --> 00:11:56,790
Au͡gkut anglicarteput waten ayuqellrunritut.

86
00:11:57,715 --> 00:12:08,915
Aturanek amllernek enem iluani pitangqellrunrituq enait waten ayuqellrunrilameng.

87
00:12:09,670 --> 00:12:22,810
Unugmi-lli qava’arqameng nengelvagmi qaltat tua-i makut mernek imalget cikumaluteng, cikuaqluki.

88
00:12:22,815 --> 00:12:31,895
Kaminiam-llu qainganlengraata, imkut saaniiget puqlanillrung’e’rmeng ilait tua-i cikumaaqluteng

89
00:12:32,690 --> 00:12:36,340
Ii-i, tua-i waten... (Qaillun-mi...)

90
00:12:43,690 --> 00:12:47,500
Kitak’ apyuten, apesnga.

91
00:12:48,830 --> 00:12:53,830
Qaillun iciw’ auluklerkait angutet, arnat.

92
00:12:53,835 --> 00:13:02,645
Iciw’ angutet qanruyutait arnanun, iciw’ qaillun angutet iciw’ qanruyutait qaillun kassuusngalriit iciw’ auluklerkait aipateng.

93
00:13:02,655 --> 00:13:04,085
Ii-i.

94
00:13:05,135 --> 00:13:12,805
Waten maa-i kassuusngalriit, ukuk kassuutellriik

95
00:13:14,265 --> 00:13:21,975
Agayulirtem tuaten aptelarak.

96
00:13:21,985 --> 00:13:30,295
Agayutem ciuqerrani aptelarak waten:

97
00:13:30,855 --> 00:13:40,745
"Tua-i-qaa aipaqutarkaugutek qigcikullutek, maligtaqullutek, uivnun maligtaqulluten?

98
00:13:40,865 --> 00:13:47,815
"Wall’u uingulriami nulirpenun maligtaqulluten."

99
00:13:47,865 --> 00:13:52,545
Tuaten waten pimalaryaaquq tamana

100
00:13:52,560 --> 00:13:58,670
Tau͡gaam waten alerquumaluta:

101
00:13:58,680 --> 00:14:10,120
Tua-i-gguq ukuk waten nulirqellriik waten kassuusngalutek pikunek tua-i assirlutek piyukunek

102
00:14:10,125 --> 00:14:15,495
Waten maligtaquuraullutek narurtaagutevkenatek.

103
00:14:16,945 --> 00:14:24,565
Uini tua-i una murilkelluku anrutaa aklui-llu, makut-ll’ aklui.

104
00:14:25,030 --> 00:14:29,730
Makut-llu cali unangkengai murilkelluki.

105
00:14:30,755 --> 00:14:40,105
Tuamtellu cali uingulriim cali una nuliani aulukaani

106
00:14:40,685 --> 00:14:52,545
Enem ilua man’a arnam aulukaa, enem iluanelnguut angutem unangkengaa.

107
00:14:53,190 --> 00:15:06,700
Tau͡gken cali uingulriim cali qagna ella enem elatii

108
00:15:07,060 --> 00:15:11,560
Wall’u yuil[qumi], tamaa-i tamana caliarkaa.

109
00:15:11,570 --> 00:15:17,710
Nuliaminun aulukutekai cali murilkelluki.

110
00:15:18,490 --> 00:15:24,870
Mer’et maa-i makut enem iluani aulukutnguut arnamun.

111
00:15:26,030 --> 00:15:37,450
Tua-i-llu cali tamana pingraan waten, waten-wa tua-i maligtaquuraullutek inglukutaagutevkenatek.

112
00:15:39,970 --> 00:15:48,740
Waten inerquumauk assirlutek piyukunek:

113
00:15:48,940 --> 00:15:53,970
Kenkuterrlainayuitut aipaqutellriit.

114
00:15:54,480 --> 00:15:56,640
Waten tau͡gaam...

115
00:16:02,120 --> 00:16:05,070
Qaillun ima tanem pilaqait?

116
00:16:05,870 --> 00:16:11,420
Inglukutaagutevkenatek-wa tua-i pillerkaak.

117
00:16:11,790 --> 00:16:21,820
Aipaan camek-wa tua-i qanruskani umyugaan pekyutkaanek

118
00:16:23,900 --> 00:16:30,270
Uingulria-gguq tauna tuaten nulirran qanrutengraani

119
00:16:30,280 --> 00:16:37,870
Imna umyuami-w’ tua-i navgutkengraaku ayuqelivkenaku pikuni

120
00:16:37,880 --> 00:16:44,210
Tua-i nulirra tauna ingluilkuni camek taqciquq.

121
00:16:44,220 --> 00:16:50,410
Tuamtellu cali angutiin arnaq cali

122
00:16:54,750 --> 00:17:00,670
Umyuani-w’ tua-i kenkevkenaku wall’ ayuqucianek pikuni

123
00:17:00,680 --> 00:17:09,960
Tauna-gguq taringecurlagpek’nani cali arnaq tuaten pikili, inglulitevkenani.

124
00:17:09,970 --> 00:17:15,290
Ingluliurulluteng cat quyungqasciigatut.

125
00:17:15,880 --> 00:17:27,090
Wall’u anelgutkellriit inglukeg[sigg]luteng ayuqevkenateng pikuneng quyungqasciigatut.

126
00:17:28,210 --> 00:17:42,832
Tua-i-llu ukuk nulirqellriik tuaten tua-i ayuqekunek inglukuugullutek pikunek assirlutek pingaituk.

127
00:17:44,700 --> 00:17:50,500
Nutaan-llu mikelngurmek alairikunek

128
00:17:50,510 --> 00:17:57,420
Tua-i-gguq taum nutaan inerquutqapiarqellruyaaqaput tamana.

129
00:17:57,900 --> 00:18:04,540
Umyuarput assiitaarluku wangkutnun pisqevkenata mikelngungkumta.

130
00:18:06,090 --> 00:18:13,130
Mikelnguut-gguq makut waten nallutaitut.

131
00:18:14,170 --> 00:18:20,490
Au͡gkut waten ayuqellrunritut-llu tangvallrenka.

132
00:18:24,640 --> 00:18:35,040
Iciw’ tua-i imkuvkenateng, takumteńi camek umyuarteng kiutaagucuunateng.

133
00:18:35,050 --> 00:18:39,670
Tau͡gken mat’um na[lliini] qaill’ maa-i ellirtat?

134
00:18:40,300 --> 00:18:52,380
Tua-i yugyangraan-llu ukuk nulirqellriik piyukunek assiilngurmek eqtaagullutek qan’ataagutarkaulutek.

135
00:18:54,500 --> 00:19:02,380
Maa-i mat’um nalliini navguutngussiyaalria nallunritarput.

136
00:19:02,680 --> 00:19:15,370
Una waniw’ mat’um nalliini atuqengaat man’a, man’a, man’a-w’ tua-i taangaq nulirqellriik navguuteksiyaagaak.

137
00:19:16,240 --> 00:19:27,650
Yugyang’e’rmeng-llu amlleng’e’rmeng tamatumek atungaqameng tua-i avvutaqluteng.

138
00:19:27,660 --> 00:19:30,360
Navguutqapiarauluni.

139
00:19:30,490 --> 00:19:41,260
Amta-ll’ makut qanrutestemta makut-llu aipaimta caliaqsaaqluku.

140
00:19:42,210 --> 00:19:48,500
Ellaita pikngamegteggu tau͡gaam tua-i caliaqsaaqluku.

141
00:19:49,610 --> 00:19:58,430
Nangyutkaat mat’um nalliini man’a, man’a-w’ tua-i taangaq.

142
00:20:01,150 --> 00:20:09,930
Au͡gkut avani waten, waten pillrunritut ava-i qanengssakekenka.

143
00:20:10,830 --> 00:20:21,720
Nuliameggnek tuquciyuunateng. Irniameggnek yagirayuunateng.

144
00:20:24,220 --> 00:20:31,340
Mat’um nalliini tua-i navguutqapiarauluni nulirqellrianun.

145
00:20:31,840 --> 00:20:40,650
Ava-i apeskevnga qaillun nulirqellriik ayuqerkauciagnek.

146
00:20:40,850 --> 00:20:48,520
Assirlutek yuugarkauguk camek tua-i piksailkunek.

147
00:20:49,610 --> 00:20:58,150
Utumalutek yuugarkauguk man’a inerquun taangaq atunrilkunegnegu.

148
00:20:59,580 --> 00:21:02,940
Yaa, tua-i au͡g’umek...


1
00:00:14,950 --> 00:00:23,450
Umyuarniuyaraq-llu nalluvkenaki, 16, nasaurlullraulua ceńirtaarteńgulua.

2
00:00:23,635 --> 00:00:28,785
Tuaten tang umyuarteqnaurtua. Tua-i-ll’ caqerlua angerlua.

3
00:00:30,425 --> 00:00:35,905
Aren, maaten tua-i aipaqsagutaqa tang aipaqa takaqluku.

4
00:00:37,010 --> 00:00:41,130
Inartaqlua waten aklutuumarma caniani.

5
00:00:41,875 --> 00:00:47,405
Iciw’ u͡gayarluteng maa-i gown-arluteng caluteng inartelallinilriit.

6
00:00:47,495 --> 00:00:52,715
Aklutuumarma wii inarrnaurtua caniani tuam aipama.

7
00:00:52,960 --> 00:01:00,750
Atam ilamnun-am uani uanlata kiani-ll’ taukut uika tua-i kiani

8
00:01:01,010 --> 00:01:04,770
Kiugkut [?] iciw’ piani avtaalriit.

9
00:01:04,795 --> 00:01:10,705
Ilamnun anelrarqama meglartua, iciw’ utercuumiinii.

10
00:01:10,725 --> 00:01:14,115
Aanama pingnauraanga, "Ampi uterten."

11
00:01:14,695 --> 00:01:22,065
Tua-i taqsuq’ngaqama anlua. Umyuaqa-w’ tua-i Kass’at apqiitnek smash.

12
00:01:22,415 --> 00:01:26,015
Itra’urlulalrianga taukunun uimnun.

13
00:01:26,210 --> 00:01:37,190
Iteryartuarnaurtua tang nepa͡itqapiarluni. Iternartua ak’a inartellrullinilria. Takaipaa-ll’ wangni. Takaitellrullinivaa.

14
00:01:37,705 --> 00:01:46,035
Tua-i-ll’ tua-i nallunrilkamku waniw’ aipaqa inangqiin canianun tua-i aklutuumarma-ll’ inarrlua.

15
00:01:46,325 --> 00:01:50,360
Aren, aipaqsagutellemni-ll’ tua-i aqviitnga itertua tang

16
00:01:50,360 --> 00:01:59,890
Mat’um nalliini angun nulirtulartuq camek-llu tauna arnani cikirpek’naku aipaa.

17
00:02:00,480 --> 00:02:03,790
Maaten tang itertua ak’a pitullruyugnarqut.

18
00:02:03,830 --> 00:02:07,590
Ukuk tang yassigpallraak kalikaak.

19
00:02:08,025 --> 00:02:17,915
Tua-i-ll’ tang au͡g’um nasaurluum taum uima angnaan yuan tuaken tang anciaqluni taum aaniita tang tua-i inglera.

20
00:02:17,915 --> 00:02:23,965
Ingelret tang aklukegtaarait ulikegtaaraat nutararrlainaat.

21
00:02:23,965 --> 00:02:27,435
Tua-i beginning-aaqatarlua.

22
00:02:28,975 --> 00:02:32,335
Tuaten pitullruut aklirluki.

23
00:02:32,340 --> 00:02:38,340
Tuaken tang kalikagnek taum nasaurluum cikirtungkilia canek.

24
00:02:38,465 --> 00:02:43,865
Cikiraanga-llam anciluni atkugmek, fur parka.

25
00:02:44,480 --> 00:02:48,270
Iciw’ mat’um nalliini fur parka-t expensive.

26
00:02:48,860 --> 00:02:50,980
Takarnaqluteng-llu.

27
00:02:51,065 --> 00:02:56,895
Atkugmek-am cikiqilia, canimnun-llu elliluk’ tua-i wii quyavkenii.

28
00:02:56,955 --> 00:03:00,175
Iciw’ tua-i uingyuumiicaaqlua.

29
00:03:00,240 --> 00:03:06,600
Cali-am pirraarluni anciuq piluguuk, fur mukluks.

30
00:03:07,595 --> 00:03:09,965
Tegulukek canimnun ellilukek.

31
00:03:10,175 --> 00:03:15,355
Tang carugaat tuaten pilua.

32
00:03:17,040 --> 00:03:18,300
Tua-i.

33
00:03:19,465 --> 00:03:25,445
Tua-i-llu aipaqa tuani ilamini tuaten pillrunrituq.

34
00:03:26,570 --> 00:03:34,150
Uksuarmi tegullruatnga. Up’nerkaquani ilamnun-am meglua. Tuaten pilallruunga.

35
00:03:34,155 --> 00:03:41,755
Megngama-ll’ tua-i taum aiparma upaucugyaaqlua Up’nerkillernun pingaunii.

36
00:03:41,870 --> 00:03:44,550
Unillua tayim’ ayagluni.

37
00:03:45,665 --> 00:03:50,165
Tua-i-llu tua-i wii angnirilua ilamni.

38
00:03:50,700 --> 00:03:59,830
Tekilluni up’nerkami ukut qanertut tauna-gguq, taum-gguq uima ullakataraanga move-arluni family-mnun.

39
00:04:00,270 --> 00:04:05,620
Tua-i tuaten pillarani wiinga iciw’ quyalua.

40
00:04:05,640 --> 00:04:10,040
Ima tanem aanama pilallrukiinga, "Castekaqerput."

41
00:04:10,145 --> 00:04:14,015
Tua-i-w’ move-arluni tailuni waniw’ aulukqataqiikut.

42
00:04:14,055 --> 00:04:23,385
Tuaten tua-i nallunrilama iciw’ tua-i assirluku tang imkunga’arrluku, tunusngaurluku-ll’ uitalallruama.

43
00:04:23,635 --> 00:04:29,895
Iliini-ll’ tua-i tangerrsaurrluku. Takarnaqpiarluni.

44
00:04:30,050 --> 00:04:34,300
Takaqucetullrulliut. Wiinga-w’ tuaten pillrulrianga.

45
00:04:58,930 --> 00:05:02,560
Tua-i-llu move-arlun’ wangkutnun.

46
00:05:03,170 --> 00:05:05,920
Aren-llam qinganrilngua egmian.

47
00:05:05,940 --> 00:05:11,220
Agturcecuilama tuaten inartelaama ellaka man’ eqluku.

48
00:05:11,535 --> 00:05:18,715
Iliini-llu unuakumi aanama pilaraanga waten: "Yagleralanrilu."

49
00:05:18,920 --> 00:05:25,310
Aipaagni tang iciw’ angutet maa-i nallunirtut arnat yagiratulliut qaillun.

50
00:05:26,190 --> 00:05:35,310
Iliini waten tallini taitaqaku wiinga waten assiilkelluku piaqluku.

51
00:05:35,415 --> 00:05:39,755
Aanama, "Piyuitut tuaten." Nalluama-wa.

52
00:05:41,200 --> 00:05:46,660
Ayuqucirtuun, rule-angqelliniut cat tamarmeng.

53
00:05:47,065 --> 00:05:49,295
Piyuitut-gguq tuaten.

54
00:05:49,555 --> 00:05:54,225
Angun-gguq nulirtulartuq naanguarkaminek.

55
00:05:55,245 --> 00:05:57,885
Tua-i alingallagnaurtua.

56
00:05:58,050 --> 00:06:02,260
Tua-i-ll’ tang qingarlua Robert Nick, Yuukamek pia-i.

57
00:06:02,550 --> 00:06:09,680
Qinganglua. Qingangellemni tang nutaan uika tauna cauluku-ll’ caumayaurtellrukeka.

58
00:06:10,990 --> 00:06:14,590
Aspiallinivaa-ll’ Nick-ami.

59
00:06:15,645 --> 00:06:23,205
Tua-i-llam tuaten qinganglua nutaan murilkessaurtellruaqa Bible-aanek, Bible.

60
00:06:23,620 --> 00:06:28,750
Una tang tauna uika calilgupiaq.

61
00:06:29,210 --> 00:06:35,900
Tua-i cunaw’ hard worker-aarullinilria angayuqaagma cucukellrak.

62
00:06:37,970 --> 00:06:44,200
Bible-aaliurturyaurrluni. Bible-aanek-am naaqiurnaurtuq every evening.

63
00:06:45,650 --> 00:06:50,830
Malruurrlutek-ll’ irniapuk, Robert, Margaret piyugnarquk.

64
00:06:51,035 --> 00:06:54,005
Pastor-aarurrluni young.

65
00:06:55,715 --> 00:07:01,315
Aspialliniuq. Qaneryugngaunga assillranek.

66
00:07:02,255 --> 00:07:06,275
Aquiyuunani. Aquilallruukut.

67
00:07:06,410 --> 00:07:11,610
Maa-i aquivigtangqertut like Teen Center, allat-llu.

68
00:07:12,265 --> 00:07:16,835
Aquilallemni-ll’ tauna uikaqa tangerqayuunaku.

69
00:07:18,185 --> 00:07:24,665
Tuaten tang ayagmek ayuqellinian angayuqaagma pikesqellrullinikiik.

70
00:07:25,980 --> 00:07:29,230
Bible-aaliurturyaurrluni-am tua-i.

71
00:07:29,230 --> 00:07:35,520
Ak’anivekenaku-ll’ pastor-aarurrluku. Young-arluni pastor-aarurtellruuq Nunapicuarmi.

72
00:07:35,860 --> 00:07:40,200
Ava-i-ll’ tua-i pastor-aaruinanermini tuquluni.

73
00:07:41,585 --> 00:07:43,815
Nine-aanek-ll’ irnianglunuk.

74
00:07:44,505 --> 00:07:48,035
Angli-ll’ tang tuaten piyullrullinivaa.

75
00:07:48,675 --> 00:07:54,625
Pastor-aarinanermini-ll’ ping’umek kipusviggarmek pililuni.

76
00:07:54,785 --> 00:08:06,045
Pilivailegmi ciumek agayulirtet, Moravian-aat agayulirtait ullagnillrui, Kuigglugmi-llu-gguq agayilirta ullagluku.

77
00:08:08,550 --> 00:08:13,650
Nallunritqapiar elitna͡ungssagaunani-ll’.

78
00:08:14,975 --> 00:08:23,275
Apqaullinia-am tamakut pastor-aarinanermini kipusvik inglukluku calillerkaminek.

79
00:08:23,610 --> 00:08:26,660
Tamakut-llu tua-i okay-lliniluku.

80
00:08:26,780 --> 00:08:37,130
Tamakunun tau͡gaam ellangcarraarluni pia-i pingna piliaruuq, Nick O. Nick Trading Post, agayulirteńun makunun elisngalrianun.

81
00:09:03,730 --> 00:09:11,050
Tua-i-ll’ ava-i tuaten irniapuk anglicarluki.

82
00:09:12,225 --> 00:09:17,115
Taangaq-ll’ ataucirquungraan waten piksaunaku.

83
00:09:17,365 --> 00:09:23,485
Akmavet ayalallruukuk qavcirqunek kipusvingumariluku.

84
00:09:26,400 --> 00:09:34,080
Elitna͡ungssagaileng’e’rmi ilii smart-apialliniuq, elisngaq’apiarararkauluni.

85
00:09:34,915 --> 00:09:40,775
Waniw’ wiinga nanrarpek’naku cuqyutkuurluku qalartua.

86
00:09:42,800 --> 00:09:52,500
Akmavet ayalallmegni Kass’at mat’um nalliini yugnikutek’lalliniat taangarraq.

87
00:09:53,025 --> 00:09:57,445
Tua-i una-ll’ itran, "You want a drink?"

88
00:09:59,080 --> 00:10:08,070
Akmani business-aalegni calillgutaini tarritelallruukuk.

89
00:10:08,310 --> 00:10:15,660
Tua-i-ll’ igvaamnuk tua-i arenqiarraarluni, "Nick, you want a drink?" pilallruat. "No."

90
00:10:16,280 --> 00:10:20,820
No-raqan atam sorry-lalriit imkut elisngapiat.

91
00:10:21,835 --> 00:10:23,905
"I’m sorry, Nick."

92
00:10:24,200 --> 00:10:31,690
Pirraarluku-ll’ kingunertaqluku, "Nick, you’re lucky." Tuaten-llu piaqluku.

93
00:10:32,540 --> 00:10:38,460
Qalarutkanka makut qanenrilnguarngailama assilriaruata.

94
00:11:04,495 --> 00:11:13,155
Waten uksuarmi qau͡gani Kialirmi tan’gaurluullemteńi

95
00:11:13,560 --> 00:11:20,430
Kiani Kialiim paingani Qukaqlircaramek-gguq uumek aterluni kuiggar au͡gna.

96
00:11:20,600 --> 00:11:24,860
Tuani tua-i uitalallruukut.

97
00:11:25,755 --> 00:11:36,355
Makut tau͡gken aulukesteput waten uksuarmi uitaurallrunritut.

98
00:11:37,960 --> 00:11:45,230
Wall’u cali uitaurluteng waten ayagayuitellruluteng.

99
00:11:45,647 --> 00:11:59,747
Makut maa-i uksuarmun atulriit waten agaaken neqlillernek taigaqameng uksuarmi

100
00:12:00,886 --> 00:12:04,858
Muragnek quyurtetullruut.

101
00:12:05,221 --> 00:12:10,192
Angyaunateng-llu tau͡gaam qayatgun.

102
00:12:10,240 --> 00:12:25,183
Unuakumi waten uksuarmi ulerpagangetuan unuakuarmi tan’germi tayima ayagangtullruut.

103
00:12:25,533 --> 00:12:37,461
Tua-i tau͡gken iliini uaggun Cingigkun igvarnaurtuq iliini qayaq nangcarluni muragnek.

104
00:12:39,548 --> 00:12:58,419
Tua-i tamaa-i tamakut waten uksuarmi maavet kuiget kangritnun ayakata’arqameng uksuiyaqatarqameng tamakunek tamaa-i quyurtetullruut.

105
00:13:00,576 --> 00:13:10,434
Au͡gkut ciuqliput anglicartelput wangkucicetun maanitun ayuqellrunritut.

106
00:13:10,856 --> 00:13:22,342
Ellmeggnek ang’aqualuteng tallimegteggun ayagaluteng merkun anguarturluteng pitullruut.

107
00:13:22,734 --> 00:13:33,763
Tua-i-llu nutaan pinarilliateng asgurangluteng.

108
00:13:34,496 --> 00:13:48,053
Imkut tamakut muriit itulluki nutaan-llu qaingit canek ucilirluki aklumeggnek.

109
00:13:48,700 --> 00:13:54,128
Angyailnguut muragteggun tua-i upatullruut.

110
00:13:54,531 --> 00:14:05,131
Tua-i-llu nutaan tekicameng kuiget kangritnun tamaavet uksuillerkameggnun muriit tamakut tageqluki.

111
00:14:05,310 --> 00:14:20,281
Nutaan-llu upluteng. Muriit tamakut neqsuutekateng taluyarkateng upluki.

112
00:14:44,813 --> 00:14:51,699
Muriit imkut taluyarkiurluki, taluyarpagkiurluki pitullruit.

113
00:14:52,774 --> 00:15:03,674
Waten taluyarpiit ayuqetullruut. Paingit iqtuluteng, takluteng.

114
00:15:05,469 --> 00:15:13,540
Waten-llu tua-i piluteng, ayuqluteng wagg’uq taukut tua-i ilulirpait.

115
00:15:13,615 --> 00:15:22,201
Nutaan-llu ukut cali qukait cali taluyiluki waten qerrurluki.

116
00:15:22,277 --> 00:15:28,177
Nutaan-llu yaaggun pingayuat piluku.

117
00:15:28,713 --> 00:15:35,898
Tamakut tamaa-i qamunek pitullruit taluyapiat.

118
00:15:36,127 --> 00:15:43,642
Makut taluyarpiit pitun, can’giircuutetun ayuqellrunritut.

119
00:15:44,194 --> 00:15:48,180
Waten-llu iciw’ akultutaluteng.

120
00:15:48,203 --> 00:15:56,660
Akultutarrluki, yaa, piciatun-am piveknaki tamakut taluyarpiit pitullruit.

121
00:15:57,197 --> 00:16:08,154
Waten ukut cuq’errluki tua-i-llu imna cigyak elliluku, tuavet elliluku.

122
00:16:08,169 --> 00:16:18,655
Tua-i-ll’ waten nutaan pirraarluku yaatiinun qaill’ tua-i waten akultutarrluki tamakut taluyarpiit pitullruit.

123
00:16:20,824 --> 00:16:28,367
Tua-i waten caliaqengaqamegteki unatmeggnek-llu nangutetullruut.

124
00:16:28,446 --> 00:16:35,874
Makut, ukut waten piurallrit pelacinagnek piyuunaki.

125
00:16:35,891 --> 00:16:44,748
Tau͡gaam makunek cali muragnek qupurturluki amililuki mamkunaki

126
00:16:44,758 --> 00:16:50,686
Qaillun tua-i waten iqtutaurluki tau͡gaam amililuki.

127
00:16:50,783 --> 00:17:00,769
Tamakut-am tua-i piciatun cali caliaqsuitellruit. Cuqerluteng qaillun mamtutacirkait.

128
00:17:02,735 --> 00:17:10,992
Tuaten tua-i pingaqameng makuit nangtullruut ukut waten piurluki.

129
00:17:11,889 --> 00:17:24,132
Aunrangaqata tua-i imkunek qecignek caquliluki ukut pingayun pitullruit

130
00:17:24,821 --> 00:17:27,707
Nang’aqata makut.

131
00:17:29,527 --> 00:17:35,470
Ukut-llu cali, ukut-llu nang’aqluteng tegumiaqurallrit.

132
00:17:36,557 --> 00:17:43,657
Au͡gkut ciuqliput-wa tua-i wangkucicetun waten ayuqellrunritut.

133
00:17:44,542 --> 00:17:50,385
Aklungqellruut, muragnek aklungqellruut.

134
00:17:50,400 --> 00:17:58,129
Tamaa-i tamakut aklukellruit muriit cassuutekluki.

135
00:17:59,906 --> 00:18:09,820
Cakluki, enekluki, enemeggnun waten aklukluki, ikamraqluki-llu.

136
00:18:10,122 --> 00:18:15,579
Tua-i cat aturluku una murak yuungnaqellruut.

137
00:18:42,954 --> 00:18:46,740
Kitak' tua-i ellangellemni qanruyutellemnek.

138
00:18:46,780 --> 00:19:00,165
Ellangellruunga pau͡gani yuilqumi nunangqerraqluta wall’ uani Tagyaram paingani nunangqerraqluta kiimeta.

139
00:19:00,609 --> 00:19:12,523
Kiagmi tau͡gaam neqlillerni tamaa-i nasaurluullemni tuaten ayuqellruukut pau͡gani yuilqumi uksuarmi uitaaqluta yugtaunani elatvut.

140
00:19:12,652 --> 00:19:17,623
Uani-ll’ call’ uksumi Tagyarami yugtaunani elatvut.

141
00:19:17,668 --> 00:19:23,383
Tau͡gaam neqlillernun ayagaqamta nutaan yugnek tangengaqluta.

142
00:19:24,040 --> 00:19:32,912
Tua-ll’ maurlumni wii uitalua maurluma anglicaraqnganga, maurluugma anglicaraqnganga.

143
00:19:33,258 --> 00:19:41,586
Ukugnek tau͡gken arnagnek cali ilalua. Ilakluta tua-i.

144
00:19:41,755 --> 00:19:53,970
Tua-i-ll’ taum maurlurma qanrut’laraakut, unuakumi-llu inerqularaakut maktaqamta nakukut’laasqevkenata. Nakukuteksaunata pisqelluta.

145
00:19:54,051 --> 00:20:03,780
Tua-i ilarraquralriani wangkuta tuani enem iluani ilarraquralriani nakukucuunata ilakellruukut.

146
00:20:03,817 --> 00:20:11,146
Waten tua-i pilaraakut caqcaaralaasqelluta tau͡gaam ikayuqu’urluta nakukuteksaunata.

147
00:20:11,543 --> 00:20:21,215
Tua-i-ll’ tamaavet ayiimta yugnun waten call’ pilaraanga unuakumi anqata’arqama:

148
00:20:21,235 --> 00:20:32,964
Kitaki-gguq nakukekatnga qakemkut, naanguaqumta-llu nakukekatnga qimakilii. Akinauryaqunii-gguq.

149
00:20:33,692 --> 00:20:36,935
Tuamta-ll’ waten call’ pilaraanga:

150
00:20:37,298 --> 00:20:49,769
Yuum-gguq pingraanga akinauryaqunaku tau͡gaam-gguq ilanka kenekluki, kenkurluki. Kenkurautelalta-gguq. Ilaput-llu-gguq tamalkuita kenkurluki.

151
00:20:50,748 --> 00:20:59,677
Tua-i tamaa-i nasaurluullemni, nasaurluullemteńi qalarut’laraakut qaillun ayuqellerkamteńek ernerpak.

152
00:20:59,711 --> 00:21:05,611
Taumek alikellruarput wangkuta nunurnganata qalarut’laakut.

153
00:21:05,935 --> 00:21:14,178
Qanruyutni nall’artenritqerqamteggu taum maurlurma nunurngatpiarluta qanpagalluta qalarutaqluta.

154
00:21:14,413 --> 00:21:21,284
Taumek alikellruarput qanruyutiin uniurtaallerkaa.

155
00:21:21,646 --> 00:21:30,389
Tua-i tuaten kenkutesqelluta alerqualaraakut, kenkuquraasqelluta ilaput-llu nakukeksaunaki.

156
00:21:30,757 --> 00:21:37,571
Yuum-llu pingraakut cali akilaasqevkenaku.

157
00:22:03,528 --> 00:22:09,699
Caliqcaaralaalta-gguq. Ullagtaarutevkenata-llu-gguq.

158
00:22:09,772 --> 00:22:16,372
Ullagtaaruskumta-ggua atam yugnun cangayuutekamteńun tekitniartukut.

159
00:22:16,513 --> 00:22:21,498
Ullagtaarupakarluta-gguq cangayuutekamteńun tekiciiqukut.

160
00:22:21,716 --> 00:22:29,487
Tua-i-llu-gguq tuaten ceńirtaatukumta ullagtaarucukumta caurailngarciqukut-gguq.

161
00:22:29,539 --> 00:22:35,096
Calillerkamteńi-gguq ak’a caarkaput caurailngarciqaput.

162
00:22:35,697 --> 00:22:51,868
Tuamta-llu-gguq calqurraq-gguq arnarrlainaungamta. Tamaani ellangellemni wiinga caranglluut makut can’get yuut teguyaraqellruit tupigturluki.

163
00:22:53,679 --> 00:22:57,722
Neqauteteng caquliluki kiagmi.

164
00:22:58,348 --> 00:23:04,134
Taryaqviit-llu inglukeggluki iitallernek, iitallernek-llu caquluki.

165
00:23:04,149 --> 00:23:12,249
Tamaa-i-gguq cumercuilkumta caqatallerput nallunaiciiquq: yaaken yaaqlimteńek iliiraaqluta.

166
00:23:12,709 --> 00:23:18,352
Inglukgutkaaramteńek iitallernek iitarcuilkumta iliiraaqluta.

167
00:23:18,599 --> 00:23:25,814
Tua-i-gguq tamaa-i qelketailkumta iliirasteńguciqukut. Tuaten qanrut’lallruakut.

168
00:23:26,111 --> 00:23:30,654
Arrsaullruukut. Ellangellemteńi cataunani.

169
00:23:31,107 --> 00:23:42,064
Tuamtell’ cali pinauraakut... tua-i waten mat’um nalliinitun ayuqellrunrituq ellangellemteńi. Wii arnassagapiarurteksaicaaqua.

170
00:23:42,510 --> 00:23:51,739
Tua-i tau͡gaam ellangellemni tamakut ak’allarnun taukunun ellangama ak’allapiatun ayuqngatellrulliniut.

171
00:23:52,777 --> 00:23:59,363
Tuaten qanrut’laraakut. Qelketailkumta-gguq iliirasteńguciqukut.

172
00:24:01,063 --> 00:24:14,692
Mingqeqataqumta-llu-gguq, tang mat’um nalliini enurnaqsugnailngurmek, mingqeqataqumta-llu-gguq qelketailkumta yaaken yaaqlimteńek yualukarramteńek iliiraciiqukut.

173
00:24:15,241 --> 00:24:25,941
Wall’u-gguq mingqutmek-llu-gguq navrarciqliukut, wall’u-gguq iliiraciqukut qelketailkumta. Tang arrsaullrutacirput.

174
00:24:26,631 --> 00:24:30,931
Taumek qanruyuteput qigcignarqellruut.

175
00:24:59,019 --> 00:25:05,161
Neqalleruarmek tangerqumta, man’a ciuqliuguq neqalleruar.

176
00:25:05,331 --> 00:25:16,446
Neqalleruarmek tangerqumta ciuniuqilaut-gguq ikgelkevkenaku. Iniqerluku kinercirluku.

177
00:25:16,540 --> 00:25:21,468
Tua-i-gguq tauna neqkaurciiquq iniqerluku kinerciqaqumteggu.

178
00:25:22,167 --> 00:25:29,210
Waten kiagmi sek’arluku-gguq neqraq ataucirraungraan agarareskilaut.

179
00:25:29,514 --> 00:25:34,171
Tua-i-llu-gguq kinqaku egamaarrlugarkaurciiqerput.

180
00:25:34,247 --> 00:25:48,861
Tau͡gken-gguq ikgellekluku ilangcinrilkumteńi paralut-gguq nerluku, paralut caunrirluku, ciiviit anarluku, paralungluku-llu tua-i neqkaunrirluni.

181
00:25:49,348 --> 00:25:51,919
Neqkaugarkaunrirluni.

182
00:25:51,936 --> 00:26:01,608
Taumek-gguq ikgelengraan ca neqalleruar qemagartaqluku pilaut. Neqkautuuq-gguq ikgelnge’rmi.

183
00:26:02,136 --> 00:26:05,079
Maa-i tuaten qanrutetullruakut.

184
00:26:05,093 --> 00:26:19,279
Tuamta-llu pitsaqevkenani-gguq angussaagtengkumta arnarrlainaungamta, amllengrraan-gguq arnam neqkaq amrukenrilliu.

185
00:26:20,043 --> 00:26:29,358
Amrukluku-gguq tua-i picuvlagluku pinrilliu. Pinqegcaarturluku-gguq kinerciarqiliu.

186
00:26:29,472 --> 00:26:36,058
Maavet-llu-gguq neqallret tutmallernun pivkenaki, natmun tutmallrunrilngurmun ciqilluku.

187
00:26:36,098 --> 00:26:41,927
Tangniitut-gguq neqallret maani saggluteng cailkami.

188
00:26:42,256 --> 00:26:49,799
Neqa-gguq piinani nangteqnarquq, anrutaq piinani. Maa-i tang makut qanruyutelput.

189
00:26:51,036 --> 00:26:58,364
Apqucim-gguq tamarmi nalluunam atuyunailqaa anrutam piitellra.

190
00:26:59,116 --> 00:27:03,159
Taumek-gguq neqalleruar, tua-i maa-i makut qanruyuteput.

191
00:27:03,195 --> 00:27:09,495
Taumek-gguq neqalleruar yuunguitevkenaku assiilengraan-gguq qelkurluku.

192
00:27:09,508 --> 00:27:13,251
Assiilkingaitukut-gguq anrutarput piilkan.

193
00:27:13,429 --> 00:27:17,571
Maa-i makut qanruyuteput ayagyuallemteńi.

194
00:27:18,713 --> 00:27:25,399
Tuaten-llu tua-i neqalleruar sagcetevkenaku tutmallrunrilngurmun egtesqelluku.

195
00:27:25,762 --> 00:27:31,048
Caallugkuararput-llu neqlikumta tutmallrunrilngurmun egtesqelluku.

196
00:27:31,171 --> 00:27:36,971
Neqalleruar-gguq yuum qemirrlukngani caassiksunaituq.

197
00:27:37,210 --> 00:27:40,624
Assiilkiurluta-llu neresqevkenata.

198
00:27:41,449 --> 00:27:50,521
Tua-i-gguq neqa piilkan assiilkiurngaitukut, cangakiurngaitukut ilumun yuk kaikuni cangakingailami.

199
00:28:13,312 --> 00:28:26,640
Yaa, tamaani ellangeqaarraallemteńi waten yuk naulluuluni nangteqluni piluni tuquarkauluni tua-i piaqan

200
00:28:27,000 --> 00:28:32,371
Tamaa-i yuut-llu ellamek iternanritullrulriakuk enemun tuavet.

201
00:28:32,560 --> 00:28:40,400
Tua-i-llu tauna yuk nangtequmarraarluni ak’anun pinillruameng au͡gkut ciuqlimta kemgit

202
00:28:40,922 --> 00:28:49,906
Tuqukan aulukestain upluku maaken tua-i naken atrarrluku kanavet.

203
00:28:50,306 --> 00:29:06,749
Aturarluku atkuinek at’elluku, ilait ivrucirluki, ilait-ll’ iqertagluki, ilait-ll’ angutngukan imarnitegnek at’elluki, ilait arillugluki, ilait aliimacirluki.

204
00:29:06,912 --> 00:29:20,141
Kanavet wavet aqumlluki maktacirluki muragagnek. Aqumluteng tua-i waten piqertelluku kegginaa manimavkarluku umcigingaluku.

205
00:29:21,081 --> 00:29:28,253
Tua-i tau͡gken ciuqerrakun kenurrarciqerluku uqurrarmek kiingita kenurraqellruamegteki.

206
00:29:28,289 --> 00:29:39,131
Qagken enet yuut piyugtain ullagluku neqrarnek ciuqerranun unavet qantamek piluteng payugqelluku-gguq.

207
00:29:39,149 --> 00:29:45,178
Wagg’uq tuqumalriateng nerutesqelluki tamakunek pitullrukait.

208
00:29:45,187 --> 00:30:02,602
Tua-i-llu pamani caqukak taqkagnek imgulluku qillerqelluku-llu tallimanek qillernirluki inarrluku pikunegteggu uskurirluku egalerkun anlluku pikaggun.

209
00:30:02,898 --> 00:30:05,812
Amigkun-llu piyuunaku, egalerkun tau͡gaam.

210
00:30:06,120 --> 00:30:12,748
Aneskunegteggu-ll’ pikaken kangirainun uivulluku elliqaqluku.

211
00:30:13,041 --> 00:30:15,313
Tuaten tua-i pitullruit.

212
00:30:41,660 --> 00:30:53,089
Tuamta-llu pitsaqevkenata-gguq aipangluta mikelngurmek aulukikumta

213
00:30:54,571 --> 00:31:05,300
Cali-gguq uumun aipamteńun angutmun cingucaqunaku. Tauna-gguq angun ayagatuuq, ayagayulriaruuq.

214
00:31:05,717 --> 00:31:12,031
Taumek-gguq taumek mikelnguq cingutenrillaut taumun angutmun.

215
00:31:12,321 --> 00:31:21,250
Tua-i-gguq kalivkinaqumta uamqerqauyaaqaa aipaqluku ikayuqerkaungamek nulirqelriik.

216
00:31:21,849 --> 00:31:27,235
Tau͡gaam-gguq ayagatulriaruuq. Auluku’urcetenrillaut.

217
00:31:27,285 --> 00:31:31,771
Atam-gguq nacigatuniartuq.

218
00:31:31,821 --> 00:31:37,364
Ayagan atani tauna nacigayugluku assiinani.

219
00:31:38,161 --> 00:31:50,447
Kiituani-gguq tua-i tua-i ayallermini-llu tayima kingutmun peng’garrluku ayagacurlautekciqaa nacigyukan.

220
00:31:50,624 --> 00:32:00,539
Tua-i tuaten angutmun cingutesqevkenaku inerqutullruitkut irniangekumta irniarput.

221
00:32:01,105 --> 00:32:14,689
Tuamtell’ cali irniarput anglicaqumteggu tua-i-gguq enemi waniwa irniarput nayurluku aulukilriaruamta tautun ayagalriatun angutetun pivkenata

222
00:32:15,142 --> 00:32:21,685
Irniarput enem iluani murilkurararkaugarput-gguq.

223
00:32:21,746 --> 00:32:28,275
Inerciigatellra-llu-gguq anagulluku inerciigalucia pivkenaku.

224
00:32:28,308 --> 00:32:34,965
Pingiinarqut-gguq inerciigataqameng anagulluki taqsuqupaka’arqaceteng.

225
00:32:34,971 --> 00:32:45,400
Cali-llu-gguq nunutukumta erinavut tapirviituq. Yagtaarpek’naku tauna irniarput. Yagiravkenaku.

226
00:32:45,419 --> 00:32:48,719
Yagirakumteńi-gguq cacetuciquq.

227
00:32:48,919 --> 00:32:56,976
Cali-llu-gguq anagulluku qanpagapakaqumteńi cacetuluni. Tua-i-gguq cacetucararkaqerput tauna irniarput.

228
00:32:57,575 --> 00:33:02,389
Taumek-am call’ qanruyuteput ilangqertut arnani.

229
00:33:02,413 --> 00:33:10,170
Tua-i-gguq tauna cacetucarciqerput wangkuta irniarput anagulluku qanpagaqu’rqumteggu.

230
00:33:10,999 --> 00:33:15,856
Tua-i niicuunani inerqungramteńi assiinani.

231
00:33:16,152 --> 00:33:24,366
Cali-ll’ inerciigalkan anagulluku call’ inerciigatellra pivakaqumteńi arcariinarluni.

232
00:33:24,966 --> 00:33:30,637
Taumek-gguq qaruarrluku tau͡gaam mikelnguq piaqluku canrituq.

233
00:33:30,745 --> 00:33:38,545
Tuamta-llu-gguq nunutukumta yuk tamarmi, yuk-gguq tamarmi eqneruuq.

234
00:33:38,578 --> 00:33:44,121
Tua-i-gguq irniani kenkerrlainayuitaa. Taqsuqnarqaqan nunutua.

235
00:33:44,146 --> 00:33:47,446
They said that we will reprimand them.

236
00:33:47,531 --> 00:33:52,102
Nunurraarluku-llu-gguq ngelaksugutevkenaku uitalluku.

237
00:33:52,247 --> 00:33:56,789
Tua-i uitalluku qanruteksaunaku nunuqumteggu.

238
00:33:57,536 --> 00:34:03,079
Tua-i assirikan tau͡gaam nutaan assirluku piluku nunurraarluku.

239
00:34:03,126 --> 00:34:09,983
Qiakan tua-i tuaten engelallagatevkenaku-llu nunurraarluku.

240
00:34:09,986 --> 00:34:14,143
Engelallagaskumteńi-gguq cali assiiruciiquq.

241
00:34:14,356 --> 00:34:19,170
Engelallagacimalriit-gguq call’ assiitaqut mikelnguut.

242
00:34:20,240 --> 00:34:31,154
Tuaten-am call’ mikelngurmek anglicarillerkamteńek enem iluani taumek aipirluku tamana tuaten pillerkarput

243
00:34:31,814 --> 00:34:38,843
Mikelnguum anglicallra qacignarqenrilami anglicarturallra.

244
00:34:39,708 --> 00:34:47,794
Makuggnaqluni. Wangkuta avani makugtellruukut anglicallemteńi irniaput.

245
00:34:47,810 --> 00:34:53,482
Mat’um-llu nalliinitun ayuqellrunritut irniaput anglicallemteńi.

246
00:34:53,803 --> 00:34:58,661
Terr’ilitarnek egciurluta pillrunritukut.

247
00:34:58,714 --> 00:35:02,143
Taumek qanruyuteput amllellruut tua-i.

248
00:35:02,164 --> 00:35:05,478
Qavaryunqegkumta-llu teq’iciqniluta.

249
00:35:05,520 --> 00:35:12,520
Irniarput tauna tua-i aciminun qurrmarluni teq’iluta-llu, teq’icugninaqluni.

250
00:35:12,529 --> 00:35:15,114
Maa-i assiryunqepialriaci.

251
00:35:15,244 --> 00:35:22,701
Tua-i-gguq qavaryunqegkumta enevut teq’icugninarqeciquq irniamta tepiinek

252
00:35:23,055 --> 00:35:26,298
Tua-i unugmi qurruciyuilamteńi.

253
00:35:26,481 --> 00:35:32,796
Irniaput qavamteńek makluta qurrucirluki qurrutaitnun qurrevkatullruaput unugmi.

254
00:35:32,931 --> 00:35:37,702
Makcamta-llu qurrutii teguluku anluta ciqilluku.

255
00:35:38,283 --> 00:35:45,183
Iqairturyarat-wa terr’ilitait iqairturluki terr’ilitarkarugailata-llu

256
00:35:45,191 --> 00:35:53,248
Terr’ilitarkairtelaata wanikuaqan iqairturluki pikalinrilngurni wangkuta terr’ilitait.

257
00:35:53,741 --> 00:35:57,269
Taumek tua-i tuaten qanruyutengqertukut.

258
00:36:23,126 --> 00:36:28,711
Tua-i una call’ waniw’ kenka arcaqerluku qanruyutnguuq.

259
00:36:29,955 --> 00:36:35,383
Ilamta pingraakut angu akinauresqevkenaku.

260
00:36:35,529 --> 00:36:42,886
Tuamtell’ allaneruar tekiskan camiunguciilengraan ilaliuresqelluku.

261
00:36:43,053 --> 00:36:45,353
Wii takartapiallruunga.

262
00:36:45,823 --> 00:37:03,866
Caperqepiallruaqa man’a waten piaqatnga: "Nutaan tangengerpegu ilaliuraqluku. Allaneq-llu nutaan tangengerpegu pikailkan qanrrarpenek ciunurluku qanrrarpenek qalarulluku, wall’ pikangqerqan nerqertelluku."

263
00:37:03,900 --> 00:37:06,628
Takartapialrianga-wa wiinga.

264
00:37:06,974 --> 00:37:17,102
Tua-i-gguq tamaa-i tamana qanrraminek-llu ilaliurturluku wall’u nerqertelluku tungelqurturyaquq-gguq yuk.

265
00:37:17,129 --> 00:37:21,372
Ilakliulluki tua-i tamakut ilaliuqallni.

266
00:37:21,390 --> 00:37:28,618
Iliin-gguq yuum, yuk-gguq caperrsugluni nunanun tekitetuuq, ilumuuluni-llu.

267
00:37:31,137 --> 00:37:40,508
Tamaa-i tamakut qalaruyutek’lalput ilumun yugnun tekitelluq caperrnarquq tekitesailkeḿinun.

268
00:37:40,623 --> 00:37:48,951
Taumek nallukvut nani tangeqsailkevvut elluarrluku cali ciuniurarkaqliniarput.

269
00:37:49,055 --> 00:37:54,855
Tua-i-gguq tauna caperrsugtuq ciunerkani nalluamiu.

270
00:37:54,964 --> 00:37:59,007
Ciunerkani nalluamiki capeqluki taukut nunat.

271
00:37:59,317 --> 00:38:05,960
Tuaten ayuquq. Ciunerkaput tekitaanrilkemteńun ayagaqamta caperrsutuukut.

272
00:38:06,451 --> 00:38:11,208
Taumek maa-i man’a ayagyuani elpeci umyuaqerkarci.

273
00:38:11,317 --> 00:38:20,503
Cali-llu ilarraci ilavci pingraiceci angu pillruniluci piqaqsaunaki.

274
00:38:20,529 --> 00:38:27,786
Cali-llu angayuqaput qigcikesqelluki qanrucimatullruukut.

275
00:38:27,990 --> 00:38:33,375
Taumek angayuqertuumalriani cali maa-i makut qanruyutellrenka.

276
00:38:33,475 --> 00:38:42,203
Angayuqaput takaqerkauluki, qigcikluki, qanruyukariit-llu maligtaqungnaqluku.

277
00:38:42,318 --> 00:38:45,776
Tuaten qanrucimallruukut wangkuta.

278
00:38:45,840 --> 00:38:49,697
Taumek anglicarteput qigcignarqellruut.

279
00:38:51,137 --> 00:38:56,380
Maa-i makut wii ellangellemni qanruyutellrenka.

280
00:38:56,738 --> 00:39:01,852
Qanruyuteput tang, yuum qanruyutii amllepialria.

281
00:39:02,695 --> 00:39:06,266
Tua-i ca tamarmi qanruyutetarluni.

282
00:39:07,367 --> 00:39:13,824
Qanrutketukumteki qanrumalaryartukut. Ca tamarmi qanruyutegnqertuq.

283
00:39:13,957 --> 00:39:22,743
Maa-i makut arcaqerluki wii qanruyutellrenka tamakut tamaa-i neqalleruaraam murilkellerkaa

284
00:39:22,781 --> 00:39:27,295
Cali-ll’ tua-i ilamta pingraakut kenekluki

285
00:39:27,831 --> 00:39:32,731
Kia-ll’ pingraakut akinauyuunaku pillerkarput.

286
00:39:57,968 --> 00:40:10,640
Tutgaramni elpeci paiciryaramci nang’arkaunrilngurmek umyuaqekuvciu paiciryaramci qanruyutmek.

287
00:40:12,718 --> 00:40:18,461
Waniw’ qanertua ava-i ilaci kenkarkaugaci.

288
00:40:18,782 --> 00:40:28,497
Kia pingraaci kenekluki. Kitumun-llu pilarniluci tauna tuaten piksaunaku tau͡gaam ayuqluku kenekluki.

289
00:40:29,824 --> 00:40:33,934
Tamaa-i paiciutekarci maa-i man’ kenka.

290
00:40:34,464 --> 00:40:41,444
Then, love your peers, and depend on your god.

291
00:40:41,729 --> 00:40:45,899
Tamaa-i paiciutekaqaqa elpeceńun tutgaramnun.

292
00:40:46,109 --> 00:40:50,509
Tua-i-ll’ kankut tutgaraanka ilaci kankut

293
00:40:51,984 --> 00:41:00,564
Qanrut’laranka tamaklaita ayuqucirluki paitaqesqessaaqluku qanruyun.

294
00:41:00,779 --> 00:41:06,949
Maaken ayange’rma tangenrrilngerpecia umyuaqelaasqessaaqluku.

295
00:41:07,039 --> 00:41:18,039
Qanrut’laranka ertet tamaita qaillun ilait anelgukarait-llu kenekluki pisqelluki wall’u anelgutkenrilengraitki

296
00:41:18,164 --> 00:41:23,094
Wall’u ilaita pingraitki akinauyuitesqelluki.

297
00:41:23,274 --> 00:41:28,544
Cali-llu qanleravkenaki pisqelluki.

298
00:41:29,174 --> 00:41:33,034
Iciw’ tua-i qanqataitesqevkenaci.

299
00:41:33,309 --> 00:41:39,399
Qanqatailkuvci umyuarniutmun tekitelarciquci.

300
00:41:39,679 --> 00:41:43,989
Tamaa-i taman’ paiciutekaqa umyuaqelararkarci.

301
00:41:46,419 --> 00:41:53,419
Maaken ayange’rma tua-i umyuaqelararkauluki elpeci. Tua-i paitaqluku.

302
00:42:17,464 --> 00:42:27,944
Arnat allakarmeng waten cikuvailgan-llu uptenglallruit anguteteng.

303
00:42:28,039 --> 00:42:32,809
Atu’urkaitnek, pilugugkaitnek.

304
00:42:33,119 --> 00:42:42,079
Makunek-llu cali waten neqet qeciitnek, taryaqvagnek

305
00:42:43,434 --> 00:42:46,724
Apeqmeggnek-gguq neqairiluteng.

306
00:42:46,724 --> 00:42:51,254
Tuaten pitullruut amirarkiurqamegteki.

307
00:42:51,624 --> 00:43:02,674
Cali-am tamakut waten tua-i kemgit au͡g’aqainarraarpek’naki

308
00:43:02,904 --> 00:43:12,964
Taqngamegteki tamakut kemgit au͡gaumariaqata egmianun cali caliaqevkenaki

309
00:43:13,549 --> 00:43:24,659
Waten cali teq’umun akurrluki pitullruit tamakut neqet qeciit.

310
00:43:27,139 --> 00:43:29,279
Neqcugniirulluki.

311
00:43:29,734 --> 00:43:36,364
Makut maa-i waten wagg’uq teq’iciriaqameng

312
00:43:38,894 --> 00:43:50,504
Canun tua-i assigtaitnun, nutem assigtaitnun angutait tamaavet qurrmatullruut.

313
00:43:50,514 --> 00:43:53,174
Wagg’uq teq’iciriluteng.

314
00:43:53,329 --> 00:43:56,679
Tua-i teqsaqnaurtut tamakut cakneq.

315
00:43:57,389 --> 00:44:04,959
Tua-i tamakunun akurrluki tamakut neqet qeciit pitullruit.

316
00:44:05,189 --> 00:44:13,839
Nutaan-llu tua-i akungqarraarluki keligarluki, keligaucirluki.

317
00:44:13,839 --> 00:44:22,749
Ayallanun pirraarluki nutaan ellamun agarrluki kinercirluki.

318
00:44:22,859 --> 00:44:35,979
Tua-i-llu nutaan kinraki tamakut tamaa-i tamakunun angutmeggnun piluguliluki.

319
00:44:36,074 --> 00:44:40,994
Wagg’uq amiraliluki waten ayagassuucirluki.

320
00:45:06,099 --> 00:45:11,009
Makut cali angutait cali upluteng.

321
00:45:12,499 --> 00:45:20,869
Imkunek can’giircuutnek cali tamakut pinriata imkut taluyarpagnek pitullrit

322
00:45:21,259 --> 00:45:31,289
Makunek maa-i can’giirnek cali cimiqata’arqamegteki

323
00:45:31,529 --> 00:45:40,089
Nutaan tamakunek call’ taluyiluteng pitullruut.

324
00:45:44,384 --> 00:45:50,484
Tua-i-llu nutaan cali civcimariitki

325
00:45:51,439 --> 00:46:04,729
Maa-i mat’um nalliini canek can’giiret waten assigtalaraput piciatun yaassiillernek missuullernek-llu.

326
00:46:05,659 --> 00:46:14,599
Tau͡gken au͡gkut murilkellrenka anglicartelput tamakunek pitaitellruut.

327
00:46:40,404 --> 00:46:53,144
Makut maa-i arnait cali tamakunek canegnek caqukaitnek uptetullruut

328
00:46:53,149 --> 00:46:59,739
Waten tua-i cungakvaunrirqata, qakingaqata.

329
00:47:00,049 --> 00:47:03,819
Amlleriluki waten quyurrluki.

330
00:47:07,929 --> 00:47:10,989
Cali-llu waten kiagmi...

331
00:47:11,904 --> 00:47:14,224
Kituriqalliniunga.

332
00:47:14,729 --> 00:47:26,909
Uptelallruit arnat tamakut pikameggnek tamakut can’get kelugkaitnek, kelugkaitnek-wa tua-i pissuutekaitnek.

333
00:47:29,464 --> 00:47:41,414
Au͡gkut anglicartelput ingna tekitarkaq waten umyuaqerrlainarluku pitullruut

334
00:47:41,574 --> 00:47:48,834
Ingna tekitarkaq atu’urkateng yaaqsingraan upyuterrlainarluku.

335
00:47:48,879 --> 00:47:58,059
Camek-wa tua-i piilameng. Maani tau͡gaam makunek nunam qainganelngurnek aklungqellruut.

336
00:48:00,024 --> 00:48:05,154
Tua-i pinricunaunateng tamakut ellaitni piaqluteng.

337
00:48:07,204 --> 00:48:14,614
Una tua-i tekitarkaurtaqan pissuutekaa una yaaqsigluku amna upyutaqluki.

338
00:48:15,344 --> 00:48:23,584
Kiagmi maa-i iitaat can’get kelugkaqluki pitullruit.

339
00:48:23,929 --> 00:48:28,019
Arnat iitartaangaqameng tamakunek

340
00:48:28,149 --> 00:48:35,449
Tua-i-llu nutaan saggluki waten apeqmeggnek nalacirluki.

341
00:48:35,814 --> 00:48:49,004
Tua-i-llu nutaan tamakunek piameng apeqmeggnek naliita kinraki quyurtevkenaki-am cali tupigturluki.

342
00:48:50,584 --> 00:48:53,634
Nutaan-llu taqngamegteki imegluki.

343
00:48:53,724 --> 00:48:59,364
Tuaten pitullruit tamakut can’get kelugkait.

344
00:49:00,779 --> 00:49:08,149
Au͡gkut ava-i wangkuta mat’um nalliini-w’ tua-i umyuaqaqamki

345
00:49:09,059 --> 00:49:14,499
Tua-i wiinga-llu tamana atullerkaa capeqsagulluku.

346
00:49:47,964 --> 00:49:52,244
Tua-i-llu nutaan cali makut angutait

347
00:49:55,429 --> 00:50:07,779
Makunek cali pissuutekameggnek makunek imarmiutarcuutekameggnek taluyinaurtut.

348
00:50:09,439 --> 00:50:19,269
Mikluki tua-i, qaill’ waten taktaurluki, qaillun-llu tua-i waten. Kuiggaat-wa tua-i cuqluki taluyitullruut.

349
00:50:20,839 --> 00:50:26,919
Tamakut-am cali piciatun pivkenateng cuqerluteng cali.

350
00:50:27,634 --> 00:50:33,844
Makut-llu cali ilulirait waten can’giircuutetun ayuqevkenateng.

351
00:50:33,974 --> 00:50:41,294
Waten pinaurtut, tua-i-llu ingna igtetun ayuqeqerluni.

352
00:50:43,449 --> 00:50:53,959
Au͡gna-wa alqerma uinga tayima waten tangvaurarqamni

353
00:50:54,339 --> 00:51:06,349
Unatni tua-i waten piqerluki tauna tua-i cuq’errluku iteryararkaa, wagg’uq igyaraat piqa’aqluku.

354
00:51:06,399 --> 00:51:11,039
Tuaten ayuqetullruut piciatun pivkenateng.

355
00:51:11,674 --> 00:51:23,154
Tuamtellu cali cuignilngurcuutnek cali taluyiami tuamtellu igyarait waten ayuqluki au͡g’utun

356
00:51:23,519 --> 00:51:33,339
Tua-i-llu waten unatni cuq’errluku uumek kumluminek waten elliurluki neqututacirkiurluki.

357
00:51:33,824 --> 00:51:42,394
Tuaten piciatun-am cali pivkenateng tamakut pitullruut, pitullrulliniut.

358
00:52:11,664 --> 00:52:23,284
Waten aarnarqellrani neplirasqevkenaki-llu cali yuilqumi pitullruit.

359
00:52:24,049 --> 00:52:26,409
Waten neplirasqevkenaki.

360
00:52:26,514 --> 00:52:39,784
Tau͡gaam imkut arenqiallugtellriit, tamaa-i tamakut kiskuneng tua-i nepliraarkauluteng.

361
00:52:39,864 --> 00:52:51,514
Inerquutekluki-am cali tamakut waten uksuarmi yuilqumi aarasqevkenata, neplirasqevkenata.

362
00:52:55,134 --> 00:53:03,024
Tamakut-gguq tamaa-i tau͡gaam nanikualriit tuaten nepliratullruut.

363
00:53:03,234 --> 00:53:15,834
Tua-i-llu neplilriamek aaralriamek niiskuneng tua-i tauna taringarkauluku arenqiallugucia wall’u kis’ucia.

364
00:53:17,531 --> 00:53:35,231
Tau͡gken mat’um nalliini tua-i inerquumananriameng-wa tua-i inerqurnanriamceci wangkuta caciirulluteng.

365
00:53:36,730 --> 00:53:46,040
Waten-llu neplianaurtut aaraaqluteng tua-i maani nunat akuliitni.

366
00:53:47,290 --> 00:53:50,550
Inerquutektullruit.

367
00:54:18,985 --> 00:54:26,725
Tua-i-llu nutaan waten cali ayakata’arqameng cali

368
00:54:31,150 --> 00:54:37,720
Qanerrlainarluteng tamatum nuniinun ayakatarniluteng.

369
00:54:41,418 --> 00:54:56,151
Tua-i waten tekitenritaqata-llu tua-i arenqialluguciit nalluvkenaki piaqluki.

370
00:55:00,073 --> 00:55:10,088
Tau͡gken mat’um nalliini waten ayagaaqameng maa-i angyatgun qanerpek’nateng.

371
00:55:11,800 --> 00:55:21,228
Tua-i-llu tekitenrilameng, tekitenrilata qaill’ tua-i ayuquciinaki qanenrilata.

372
00:55:22,776 --> 00:55:28,262
Piciatun maa-i mat’um nalliini ayagangameng.

373
00:55:28,470 --> 00:55:35,770
Wall’u natetmurrnguarluteng nunanun-ll’ allanun ayagaqluteng.

374
00:55:36,247 --> 00:55:42,632
Tamaa-i tamatum maa-i mat’um nalliini ayuquciirucetaitkut.

375
00:55:44,259 --> 00:55:53,830
Qaillun tua-i ukut kingunrulriit waten ayuquciinaki piaqluki.

376
00:55:54,363 --> 00:55:56,835
Wall’u tuancukluki.

377
00:55:58,264 --> 00:56:07,878
Maa-i mat’um nalliini yuilqumi-llu tua-i tuqungraata qaillun ayuquciitaqluki.

378
00:56:34,940 --> 00:56:50,411
Watua maa-i ayagyugaat makut wii wangkuta ayagyugaullerput civuqlia, civuqliani-gga tau͡ga maa-i makut kinguqliput wangkuta ayagyugaullret uniurteqapiggluku pilriit.

379
00:56:50,758 --> 00:56:54,329
Cameng enuqitenritellrata arcaqaqai.

380
00:56:54,583 --> 00:56:59,468
Wangkuta ayagyugaullemteńi ca tamalkuan nuuqluku pillruamteggu.

381
00:56:59,919 --> 00:57:04,491
Aturat, neqkat-llu tamalkuita, cat tamalkuita nuuqluki.

382
00:57:04,770 --> 00:57:12,241
Tau͡gken-am maa-i mat’um nalliini makut tan’gurraat kinguqliput ca tamalkuan nallulriatun ayuqluku.

383
00:57:12,253 --> 00:57:16,668
Makut civuqliit pingnatullrat nalluluku.

384
00:57:17,524 --> 00:57:24,724
Ca tamalkuan piyukengarteng tamalkuan aturyuk’ngarteng tegutaarluku pillruameng, pingengameng.

385
00:57:24,729 --> 00:57:32,820
Wangkuta-am maa-i civuqliani qayatgurrlainaq tau͡gaam pitullrulriakut anguarturluta.

386
00:57:33,662 --> 00:57:38,113
Massiinameng ataucirqaungraan tangyuitellruunga wii tamaani.

387
00:57:38,522 --> 00:57:41,168
Enengqerrluta-llu mud house.

388
00:57:41,505 --> 00:57:46,768
Kass’ameng-ll’ ataucirquungraan tangyuunii. Kass’at nurqapiggluta.

389
00:57:47,849 --> 00:57:55,910
Tau͡gken-am maa-i mat’um nalliini Kass’at amlleriata makut-ll’ ayagyugaat tan’gurraat qaillun ayuqliriluteng.

390
00:57:56,857 --> 00:58:03,503
Mat’um arcaqerluki merkam piyukai. Uyviirutellriatun ayuqekai merkam.

391
00:58:04,448 --> 00:58:14,285
Umyugarraa iliini navguraqaa tau͡gaten pissiyaagpakaraqata, man’a erneqegtaar Agayutem cikiutii iqluggun aturpakaraqatgu.

392
00:58:14,609 --> 00:58:18,227
Qaneqsaunii umyugaqa tau͡ga navguraquq taumun.

393
00:58:18,586 --> 00:58:23,041
Cali una atanerput nunuutekqapiggluku piaqatgu.

394
00:58:23,453 --> 00:58:30,290
Wanigga ellaitngulriani iliini umyugaqa qanernaqsaaquq waten umyugarturluni:

395
00:58:30,455 --> 00:58:36,874
"Wangkutnun taqellrunritukut. Agayutem piliaqelqaakut. Tauna pinrilengramku canrituq."

396
00:59:08,903 --> 00:59:18,565
Wanigga elpeci tan’gu’rni tamalkurpeci niitellriani, niicugnilriani una tau͡ga umyugaqerniarci:

397
00:59:19,004 --> 00:59:28,422
"Elpeneng yuurtellrunrituten. Agayutem tau͡gaam caliaqelqaaten, yuurcitelqaaten ellii yuknaluten.

398
00:59:28,687 --> 00:59:36,824
"Tau͡gken elpeneng maa-i ayatmun pilriaten. Cali elpeneng picurlatmun piaqelriaten.

399
00:59:38,535 --> 00:59:49,923
"Kia yuum uqisqiangaitaaten maa-i yuungnaqurallerpeni elliin avatiikun. Agayutem tau͡gaam uqisqiumaciqaaten kaigakuvet tan’gu’rni elpeci."

400
00:59:50,166 --> 00:59:56,010
Maa-i niicugnilriani tamalkurpeci qanrutnaamci. Niiskicia.

401
00:59:56,183 --> 01:00:03,383
Imumi makuneng pingvailemta yuut assiq’apiarallruut tamalkurmeng.

402
01:00:04,615 --> 01:00:13,365
Cameng-gga tua-i qiruanarqelriameng, imkucilriameng-gga paqricilriameng-llu niitnaunateng.

403
01:00:13,706 --> 01:00:23,551
Maa-i tau͡gken nalluvci maa-i tan’gurraat makut niicugnilriani ca tamalkurmi piciqaangaanariluni.

404
01:00:24,521 --> 01:00:31,599
Ca tamak’acagarmi piciqaangaanariluni ca ellicurlakallerkaa cailkamun pinariluni.

405
01:00:31,812 --> 01:00:34,890
Elliqalria ak’a-llu tayim’ cataunani.

406
01:00:35,171 --> 01:00:40,982
Tamana umyugaqekuvgu Agayutem piliaqellra tamakut ilangciyuunaki yuuyartuten.

407
01:00:41,586 --> 01:00:47,342
Kitak’ wanigga elluarrluten yuungnaquraqina wanigg’ wanigga waken ayagluten.


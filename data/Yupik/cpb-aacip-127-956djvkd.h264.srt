1
00:00:00,430 --> 00:00:07,130
Akilirceqaarlua caperrsaguciluni mit’ellerkaminek.

2
00:00:07,480 --> 00:00:14,060
Tua-i-llu atraasqeńgakuk malruulunuk atrarlunuk.

3
00:00:14,810 --> 00:00:25,250
Atatakuani-ll’ few minutes uitaqerlua maani malillma taum call-arlua, malikeqataryaaqellma.

4
00:00:25,740 --> 00:00:29,950
Pussiit-gguq waniw’ tagqatartut.

5
00:00:31,190 --> 00:00:36,020
Patagmek atraasqellua, atrarlua-ll’.

6
00:00:36,170 --> 00:00:38,840
Starting off

7
00:00:39,230 --> 00:00:48,010
Ava-i election-aallratni taangam tungiinun piciurtevkenani ayuqucimitun maa-i ayuqluni.

8
00:00:48,010 --> 00:00:53,730
Qaillun tamana wani elpet umyuartequciu?

9
00:00:56,400 --> 00:00:58,260
Piciuvkenani-qaa?

10
00:00:58,260 --> 00:01:05,440
Piciurtellrunrituq au͡gna wani taangamun, ataam maani taangamek tuneniaryaurtengnaqsaaqellrat.

11
00:01:05,570 --> 00:01:06,470
Yaa.

12
00:01:06,470 --> 00:01:11,910
Qaillun tamana wani piciurtenritellra umyuartequciu elpet?

13
00:01:12,050 --> 00:01:24,930
Tamana wiinga cingumanritqapigtaqa nervigni tuniaryaurtellerkaat

14
00:01:25,340 --> 00:01:35,810
Tua-i avaken nallunrilamku man’a elluamun, elluamun atuutngunrituq.

15
00:01:35,810 --> 00:01:44,940
Maa-i nallunritanka ayagyuaput amlleret imegtut tamaaggun kill’uteng

16
00:01:44,940 --> 00:01:49,920
Nulirqelriit-llu avvuluteng.

17
00:01:50,710 --> 00:02:04,010
Cali-llu ukuk nulirqelriit anagut’ngaqagnek irniakek teguluki utumalrianun aulukevkaraqluki.

18
00:02:04,380 --> 00:02:13,510
Tamana assikenritqapiara’rqa wiinga avaken ayagluku ayagyuallemni tangvallruamki.

19
00:02:13,510 --> 00:02:21,430
Maani anguyagteńun ayagcessvailgatnga tanglallruamki

20
00:02:21,500 --> 00:02:26,580
Maani Mamterillernun taigaqama ikamrarlua

21
00:02:26,850 --> 00:02:38,570
Tua-i akusrartellriit tangvalaamki nallunrilamki cucukenritaqa tamana tuniaresqelluki maani nervigni.

22
00:02:39,100 --> 00:02:44,540
Quyaqapiartua akwaugaq tekicama

23
00:02:44,590 --> 00:02:54,910
News-alriik news-allragni niicugnilukek nuu-lriit amllenruniluki.

24
00:02:54,910 --> 00:02:58,070
Quyaqapiartua tamatumek.

25
00:02:58,220 --> 00:03:03,740
Tua-i tau͡gaam cali taqevkenaku

26
00:03:03,740 --> 00:03:15,820
Umyuama paitautekciqaa cali tamana kinguqlia, waten qanrumiin:

27
00:03:17,290 --> 00:03:29,130
Tuniarngairucaaqellriit-gguq nervigni, maavet tau͡gaam taigurallra taq’erkauvkenani tengssuutekun.

28
00:03:29,130 --> 00:03:37,580
Tamana, tamana cali ava-i unuaq niilluku news-allratni.

29
00:03:37,580 --> 00:03:46,830
Cali petition-aamek tegumiarluni sign-arcetaarilria.

30
00:03:46,830 --> 00:03:55,230
Tamatumun, tamatumun ellimaciqniluku

31
00:03:58,110 --> 00:04:03,850
Ukatmun tainanrillerkaatnun tengssuutekun.

32
00:04:03,850 --> 00:04:09,130
Tua-i cali tamana cumigutqapiarciqaqa wiinga.

33
00:04:09,130 --> 00:04:18,720
Tua-i nalluvceńi elisngalrianek ikayulirlua tua-i taringnaula’rqa.

34
00:04:18,720 --> 00:04:30,800
Maa-i mat’um nalliini tua-i waten ellirluni tua-i ayuquciq tamalkuan tamarilriatun ayuqnarqelliniami

35
00:04:30,800 --> 00:04:39,170
Nalluyagulluki cat word-at ilait taringesciigataqluki.

36
00:04:39,440 --> 00:04:46,110
Cali-llu elliqallrenka maa-i nalluyagucaurrluki mat’um ilauni.

37
00:04:46,110 --> 00:04:50,950
Paivngangraata nalluluki natmun ellisia.

38
00:04:50,950 --> 00:04:55,780
Tua-i au͡gna quyaqekapiara’rqa wiinga.

39
00:04:57,400 --> 00:05:04,560
Maa-i, kitak’ cali maa-i waten ayuquq: taangamek itruciyugngaluteng.

40
00:05:04,560 --> 00:05:15,650
Cali tauna elpeni murilkellerpeni, qaillun cangallruat imumi taangamek tunenialallrat itruciyugngallrat-llu maa-i?

41
00:05:18,650 --> 00:05:22,920
Atawaunrituq.

42
00:05:26,890 --> 00:05:36,160
Tua-i tunialriit wiinga tuniaresqumanritanka

43
00:05:36,160 --> 00:05:44,020
Cali-llu taangivingesqumavkenaki maani nunamteńi.

44
00:05:44,020 --> 00:05:53,340
Tua-i makut ayagyuaput maa-i nutaan nangertellriit, kingumteggun pilriit

45
00:05:54,730 --> 00:06:02,270
Wangkuta, wangkuta alerquuteput nalqapiararait ayagyuat

46
00:06:02,270 --> 00:06:06,110
Wangkuta Yupiani alerquuteput.

47
00:06:06,820 --> 00:06:13,470
Tua-i qanrucaaqellriani aitangqalartut.

48
00:06:13,470 --> 00:06:20,010
Yugtun qalarucaaqaqamteng tutgaraanka aitangqalartut.

49
00:06:20,010 --> 00:06:24,760
Kass’atun tau͡gken qanrucamni nutaan ayagarrluni.

50
00:06:24,760 --> 00:06:27,450
Tuaten ayuqliriut tamarmeng.

51
00:06:27,450 --> 00:06:38,720
And when I go to little villages, these Yupiat would only speak English, these little boys.

52
00:06:42,380 --> 00:06:46,320
Quyakenritqapiara’rqa wii tamana.

53
00:06:46,500 --> 00:06:55,860
Maani amllellrani, tua-i council-aarulua-llu avani

54
00:06:56,830 --> 00:07:01,060
Ciuqvani avani ukut anglirivailgata.

55
00:07:01,060 --> 00:07:07,340
Council-aat ilaklua fight-autekellruarput.

56
00:07:08,250 --> 00:07:20,600
Tua-i vote-arnarian, vote-aryaraq elpekngamteggu vote-arluta taqevkallruarput tamana.

57
00:07:20,600 --> 00:07:23,070
Amllellruyaaquq.

58
00:07:23,070 --> 00:07:31,220
Tuniarviit tua-i kelucartelluki tamalkuita.

59
00:07:31,570 --> 00:07:41,820
Yupiani wangkuta Kass’at amllenritellratni tuani egmianun cirlakellruaput.

60
00:07:42,070 --> 00:07:54,390
Waten yuut, yuut qavcin, talliman-llu umyuallgutekluteng qalareskuneng piniqapiartut.

61
00:07:54,480 --> 00:07:59,000
Tau͡gaam Agayun cakaarpek’naku.

62
00:07:59,000 --> 00:08:11,190
Tua-i qanellruciatun yuut pingayun quyureskata at’ni pitekluku qukaatni uitaluni.

63
00:08:11,190 --> 00:08:13,920
Tua-i ilumuuluni-llu.

64
00:08:13,920 --> 00:08:24,690
Tua-i anguyagteńi uitallemni aarnarqellriami pektellruyaaqua unani Caapanit pillratni

65
00:08:25,620 --> 00:08:29,230
Taiyaaqellratni kanaggun nuugteggun.

66
00:08:29,230 --> 00:08:40,260
Tau͡gaam tua-i maani ayakatallemni agayulirtemta Maknerem, tayim’ tuqullrull’ ak’a.

67
00:08:42,430 --> 00:08:46,070
Maknerem alerquutii:

68
00:08:46,460 --> 00:08:50,730
"Piicagyaraq pegcaqunaku."

69
00:08:51,140 --> 00:08:57,070
Tua-i tuaten tua-i tuaten taktalriamek alerqullruanga.

70
00:08:57,070 --> 00:08:59,800
Tua-i piciupiartuq.

71
00:09:00,260 --> 00:09:10,230
Tua-i ilama akuliitni arulaiqerqama tua-i eneqakerrlainarluku tau͡gaam.

72
00:09:10,230 --> 00:09:18,160
Cali-llu akusrartengraata ilanka, maa-i ilakluki tangvagluki.

73
00:09:18,880 --> 00:09:27,300
Atakullra-llu, atakullra tamalkuan party-rturluta elitnaullemteńi

74
00:09:28,600 --> 00:09:34,770
Taangat qukaatni, beer-arrlainaat qukaatni.

75
00:09:35,580 --> 00:09:46,290
Tua-i nallunrilamku tua-i elitengnaqellrunritaqa tamana

76
00:09:46,440 --> 00:09:51,100
Iqlutun, picurlagmek iqungqerran.

77
00:09:51,680 --> 00:10:04,190
Tua-i yugnikekma ukut Kass’ayagaat qarutelaryaaqaatnga can-amek ataucimek mer’esqellua.

78
00:10:04,190 --> 00:10:06,850
Kiituan’ qennguq.

79
00:10:07,220 --> 00:10:17,530
Tau͡gaam maavet qaimnun tengluni tuc’etenritaa. Ataucirquungraan tengluum tut’enritaanga.

80
00:10:18,300 --> 00:10:25,660
Tua-i qatpagatengaqanga, qatpagatengaqatnga

81
00:10:27,760 --> 00:10:35,580
Kiugaqluki, kiugaqluki ellaicetun qanrulluki Kass’atun

82
00:10:35,580 --> 00:10:45,840
Pop-amek tau͡gaam, any kind pop kipuyuskanga aipirluku mer’aciqnilua.

83
00:10:46,440 --> 00:10:55,090
Qenercaaqvigminek, tengluaryaaqvigminek estuuluq

84
00:10:55,760 --> 00:11:01,670
Assiriluni atatakuani pop-amek kipuyullua tua-i.

85
00:11:01,670 --> 00:11:05,750
Ellii beer-arturluni, wiinga-ll’ pop-arturlua.

86
00:11:05,750 --> 00:11:08,950
Assirluni tua-i

87
00:11:08,950 --> 00:11:16,890
Makut Yuullgutenka inerqurturangramteng

88
00:11:17,350 --> 00:11:26,990
Pingna-llu nunalgutka James Active-aaq, inerqurturangramteng

89
00:11:26,990 --> 00:11:36,150
Tua-i nayunrilkumni itercivigmi uitauralaryalria pingna James Active-aaq

90
00:11:36,150 --> 00:11:40,340
Ilaucukapigcami makunun Kass’anun.

91
00:11:40,950 --> 00:11:46,930
Tua-i piipiqellriatun ayuqellruaqa.

92
00:11:46,930 --> 00:11:53,660
Unuakumi kinguraucetenritengnaqluku tuparqaqluku.

93
00:11:53,940 --> 00:12:05,260
Cali-llu makut mer’atunge’rmeng Kass’at alerquuteseng uniurrluku piyuilameng anguyagteńi

94
00:12:05,260 --> 00:12:10,060
Tupagyaratuqapiarluni First Sergeant-aaq.

95
00:12:10,060 --> 00:12:16,840
Kukumyara’arluni elataitgun uivaarluki tupaqluki.

96
00:12:17,020 --> 00:12:27,920
Tuamtell’ alert-arturatuluteng unugmi, unuum...

97
00:12:27,920 --> 00:12:36,940
Caunivkenaku unuum qukaani eksuun uurpagaaqan

98
00:12:36,940 --> 00:12:44,750
Upluta an’aqluta, tupaqluki, tupaqluki qavalriit tamalkuita.

99
00:12:44,750 --> 00:12:51,330
Ayagluta-llu pavavet enet keluatnun kevraartut akuliitnun.

100
00:12:51,330 --> 00:12:57,090
Apqaitnun foxhole-anun iirluta.

101
00:12:57,410 --> 00:13:08,010
Tua-i-ll’ nutaan sergeant-aam uivaarluta call’ tekilluta uterrnaringluku.

102
00:13:08,010 --> 00:13:16,960
Eksarpiarqata Anchorage-aarmiut uurauratuuq unugmi.

103
00:13:20,160 --> 00:13:30,960
Niigartellruunga wani maani Kusquqvagmi ciuqliit kalikiurtet ilakellruni[luten]. Tamatumek wani qanemciarteqerkut cali.

104
00:13:32,400 --> 00:13:35,930
Kalikiurteńgullrunritua.

105
00:13:35,930 --> 00:13:44,770
Ataucirqumek maligutellruunga, maligutellruunga kalikiulriamun.

106
00:13:48,710 --> 00:13:55,060
Uani Kuiggarmi Oscarville-amek atlegmi

107
00:13:55,060 --> 00:14:01,660
Tauna wani kalikiurta uitaluni kipusvigluni.

108
00:14:02,390 --> 00:14:05,350
Kipusvinglliniluni.

109
00:14:05,650 --> 00:14:14,930
Tua-i tauna wani, tauna wani qanrutkelallruat Kass’aq

110
00:14:14,930 --> 00:14:22,950
Cav’urluku Kusquqvagkun maaggun asgutuniluku kalikiurluku.

111
00:14:23,270 --> 00:14:35,190
Ukut-llu Qalqarmiut uatiitgun asgulriani iqsulirnermi kuiggaacuar kauluku.

112
00:14:35,190 --> 00:14:38,570
Tamaaggun asgurluta.

113
00:14:39,080 --> 00:14:49,920
Atam maaken, maaken ayalriakut pingayuuluta kalikiurluta.

114
00:14:49,920 --> 00:14:59,600
Angyaq, angya’rpaar murak ucilirluku kalikanek wani-a.

115
00:15:00,510 --> 00:15:08,760
Pi, kalikarrlainaunritut nallunritanka taum nalliini.

116
00:15:08,970 --> 00:15:16,720
Paluqtarpalluugut, pit, amit paluqtat.

117
00:15:17,040 --> 00:15:25,140
Kalikat kalikivignun imkunun missugpagnun ekluki kelucaulluki.

118
00:15:25,140 --> 00:15:29,070
Tua-i qalliqurluki negtaarluki.

119
00:15:29,790 --> 00:15:38,200
Angyaq uciliqvut, nutaan-llu canvas-aamek patuluku.

120
00:15:38,200 --> 00:15:43,420
Tuamtell’ plastic-aamek qallilirluku canvas-aaq.

121
00:15:43,420 --> 00:15:49,170
Avatii man’a ussukcaulluku ikirtarkauvkenaku.

122
00:15:49,170 --> 00:15:56,700
Aqumgallerkarput tau͡gaam, ciunga-llu, kingua-llu imaunani.

123
00:15:56,790 --> 00:16:01,550
Nutaan uqurkaput kinguanun elliluki.

124
00:16:01,770 --> 00:16:10,890
Nutaramek-llu massinvagtaituq tamatum nalliini wiinga pillemni.

125
00:16:10,890 --> 00:16:20,220
Seven horse-amek Evinrude-amek nutaramek taum kipusviliurtem angyaq ellivikluku

126
00:16:20,750 --> 00:16:23,530
Uqurkirluku-llu.

127
00:16:23,530 --> 00:16:33,280
Imuggun-llu Columbia-nek imkut tengalratulit pitukait.

128
00:16:36,500 --> 00:16:41,990
Imarpiliurcuutait unkut Columbia-t.

129
00:16:43,290 --> 00:16:53,600
Tamatumek angturpaunrilngurmek ilumikun massiinalegmek aturluta.

130
00:16:53,600 --> 00:16:57,740
Angyaq tauna nangcarluku asgurluta

131
00:16:59,040 --> 00:17:05,370
Qalqarmiunun-llu tekicamta ketiitnun kicarluku.

132
00:17:05,370 --> 00:17:09,950
Tamatukun aipaakun nangcamteggun tagluta.

133
00:17:13,490 --> 00:17:17,370
Qessanrilngurmek yuarluni.

134
00:17:17,640 --> 00:17:23,020
Matvi, Matvi Brasken-aamek piaqluku tauna.

135
00:17:26,230 --> 00:17:34,660
Elumarvigmiullrem, Elumarvigmiungullruuq.

136
00:17:35,200 --> 00:17:39,980
Elumarvigmiut nunaunrirpailgata piamta

137
00:17:44,840 --> 00:17:53,560
Au͡g’um tussilluni angutem arnaunranek tauna nuliarluni aipaqa.

138
00:17:58,250 --> 00:18:08,040
Tua-i-llu iliit tenguqerluni angutet iliit maligucugluni.

139
00:18:08,040 --> 00:18:17,560
Tau-i angutni wangkuta pingayuuluta, arnamek ataucimek cetamirluta.

140
00:18:18,820 --> 00:18:24,470
Cetuluta, cetuqerluta, kuicuarkun au͡g’ukun asgurluta.

141
00:18:24,470 --> 00:18:31,510
Nequkunani. Tua-i makut ceńii Cingik livumaaqluni.

142
00:18:31,510 --> 00:18:34,730
Tua-i uggigngaluni.

143
00:18:34,730 --> 00:18:42,620
Cunaw’ tan’gerlit, tan’gerlit neqsuryarait tamakut.

144
00:18:43,400 --> 00:18:49,580
Tua-i-llu tekitukut asgurturaqerluta.

145
00:18:49,580 --> 00:19:01,850
Napartaan radio pole-aq napalria waten qacarnemikun cali allamek kevraartumek piluni.

146
00:19:01,850 --> 00:19:06,970
Pikaggun caviyaarmek pimaluni.

147
00:19:06,970 --> 00:19:13,010
Taum-wa napartem qacarnerani winch-aq.

148
00:19:13,620 --> 00:19:22,570
Taum wani taq͡urani nepingalriim operate-arcuutii.

149
00:19:22,570 --> 00:19:28,580
Angyaput-llu tua-i ullagtelluku tamatumun.

150
00:19:29,530 --> 00:19:35,770
Aciakun iquugkenkun napirluku.

151
00:19:36,830 --> 00:19:44,320
Mayurrluku, winch-akun mayurrluku qavirrluku-llu.

152
00:19:44,320 --> 00:19:51,150
Ikamragnun yaassiigenqellriignun ekluku elliluku.

153
00:19:51,150 --> 00:20:00,610
And then we would go, pushing the sled.

154
00:20:00,820 --> 00:20:10,420
Kevraartut ellimaluteng waten amllilleq cuqluku canirquraumaluteng.

155
00:20:10,420 --> 00:20:20,950
Then on the trees placed on their sides was the path for the metal wheels.

156
00:20:21,390 --> 00:20:24,640
Tamakunek akalriarluni tauna.

157
00:20:25,730 --> 00:20:30,500
Kelutmun Qass’uqitagkun ayagluta.

158
00:20:32,140 --> 00:20:37,280
Merrlilriami uyungssuangaqluteng tumput.

159
00:20:37,280 --> 00:20:43,280
Nunapigmun-llu tua-i ugcamta nunapigkun qerarluta.

160
00:20:43,560 --> 00:20:48,690
Tekiartukut tuaten tua-i naparta kuigem ceńiini.

161
00:20:48,690 --> 00:20:56,910
Cunaw’ Kuicaram, Kuicaram pau͡g’um Kuicaram kuigem iquanun

162
00:20:56,910 --> 00:21:04,490
Qagatiin uatiikun Tumkuvigpagmun tumii kalikiuryarat.

163
00:21:04,490 --> 00:21:12,660
Tumyarat tuavet tua-i iqukliluni ikamraq cavik.

164
00:21:12,900 --> 00:21:17,880
Tua-i-ll’ angyarput ekluku, ekluku.

165
00:21:17,880 --> 00:21:23,440
Enetarluni tauna Kuicaram ceńii.

166
00:21:23,580 --> 00:21:35,810
Taum napartem keluani plywood-aaq ena tua-i piciatun taluyanek imarluni, muragnek tuaten taluyanek imarluni

167
00:21:36,440 --> 00:21:42,150
Qalqarmiut pissurvik’lalliniamegteggu.

168
00:21:42,230 --> 00:21:46,540
Tua-i-llu Kuicarakun cetuluta.

169
00:21:47,040 --> 00:21:51,120
Carvanra maliggluku cet’uqerrluta.

170
00:21:51,440 --> 00:22:03,680
Tua-i-llu avvenra, cetulriani tallirpilirnemi avvenra

171
00:22:03,680 --> 00:22:07,630
Kuicuayaaq kaugarrluku.

172
00:22:07,630 --> 00:22:10,180
Kaugarteqanemteggun...


1
00:01:03,143 --> 00:01:08,299
Maa-i mikelnguut waniw' naanguarturalalriit.

2
00:01:08,443 --> 00:01:13,393
Ak'allani iciw' inugualallrulriit yaaruilallrulriit maa-i tangerrnailngurmek.

3
00:01:13,837 --> 00:01:16,870
Naliat umyuarteqsit anglananrungacetua:

4
00:01:16,870 --> 00:01:23,558
Maa-i mikelnguut yaaruiyuilnguut, inuguayuilnguut, wall'u-qaa inuguatellret wall' yaaruitellret?

5
00:01:25,272 --> 00:01:32,070
Makut-wa mikelnguut Kass'artarnek naanguarameng naangualaameng

6
00:01:33,020 --> 00:01:39,890
Tiiviinek tuaten tangvagluteng ak'a naanguangqelput pinrirluki.

7
00:01:40,924 --> 00:01:51,991
Ak'a atam wangkuta nasaurluullemteńi yaaruiyunqellruukut.

8
00:01:52,266 --> 00:01:57,280
Tua-i yaaruin-llu tegumiaqluku kesianek.

9
00:01:59,081 --> 00:02:01,071
Cakuciullruat yaaruit?

10
00:02:01,476 --> 00:02:05,399
Yaaruitengqelallruunga wii tulurrarmek tulurmek.

11
00:02:06,119 --> 00:02:12,796
Ivory, kia-ll' tayim piliaqellruagu. Tua-i yaaruilrianga taqsuunii.

12
00:02:13,479 --> 00:02:23,160
Friend-angqelaamta-llu friend-aput-llu elitnaunritaqamta tua-i yaaruiq tau͡gaam.

13
00:02:23,311 --> 00:02:36,130
Yaaruinaurtukut, yaaruiyarapuk-llu wangkuk friend-aqa-llu aterluteng taukut nunat. Aterluteng Pingkuunguarluteng

14
00:02:38,177 --> 00:02:41,740
Tamakut ilait qalartelalci Pingkuunguurluci?

15
00:02:42,120 --> 00:02:45,055
Cakucimek qalartelallruceci, qanemcilallruceci?

16
00:02:45,226 --> 00:02:48,725
Family-unguartelluki. Ukut-gguq

17
00:02:50,382 --> 00:02:55,696
Aiparnatukat tua-i acirnaurai Pingkuunguartelluki.

18
00:02:55,749 --> 00:03:03,743
Ukut-wa-gguq Nunapigngiaraankut ukut-wa Ceñaqviuksuunkut yaaqlikacagaugurarcetaqlukek.

19
00:03:03,823 --> 00:03:09,460
Nunapigngiaraankut tua-i acirluki tamakut yuut.

20
00:03:09,932 --> 00:03:14,385
Family-linguaraqluta-ll' eneliliuki tua-i.

21
00:03:15,793 --> 00:03:19,565
Pinqurraungnaqluteng? Assinqurraungnaqluteng?

22
00:03:19,708 --> 00:03:27,880
Cangqerruartelluki tua-i wangkucicetun wangkuta tangvallemcetun. Pilallratun pinguarcequ'urluku

23
00:03:29,550 --> 00:03:36,693
Yaaruinritaqamta-llu atakumi airrarluta imkunek string.

24
00:03:39,433 --> 00:03:48,527
Tau͡gaam inerquraqluta ak'anun airraasqevkenata egacuayagmun iterciqniluta.

25
00:03:49,180 --> 00:03:56,588
Camun airralriamun. Tua-i ak'anun pivkenata airrarraarluta taq'aqluta.

26
00:03:57,461 --> 00:04:01,067
Ciin-kiq?

27
00:04:01,225 --> 00:04:08,524
I dunno. Kiagmi-llu, kiagmi-ll' inuguaraqluta

28
00:04:09,496 --> 00:04:14,128
Inuguangqerrluta, almost every girl.

29
00:04:15,615 --> 00:04:24,100
Inuguangqerraqluteng amllernek inuguanek. Family-cuaraugaqluteng ukut.

30
00:04:24,500 --> 00:04:31,660
Makut-wa cali irniaruat, tamakunek naanguangqelallruukut.

31
00:04:35,576 --> 00:04:38,271
Canek cali naanguartangqelallruat?

32
00:04:38,849 --> 00:04:42,727
Inuguanek pingqelallrulriakut wangkuta.

33
00:04:44,445 --> 00:04:50,320
Irniaruanek-llu tua-i tau͡gaam uksu’rqan qemagtaqluki irniaruat.

34
00:04:50,401 --> 00:04:57,228
Tau͡gaam inuguatuluta enemi irniaruayuunata tau͡gaam anluta ellami.

35
00:04:57,773 --> 00:05:04,561
Nutaan tau͡gaam up'nerkami yaqulget tekitaqata nutaan irniaruaryaurtaqluta.

36
00:05:05,555 --> 00:05:09,515
Ciin-gguq anucuunaki? Qaill' qanlallruat?

37
00:05:09,515 --> 00:05:09,520
Irniaruat, irniaruat tamakut anucuunaki.
Ciin-gguq anucuunaki? Qaill' qanlallruat?

38
00:05:09,520 --> 00:05:13,554
Irniaruat, irniaruat tamakut anucuunaki.

39
00:05:13,851 --> 00:05:19,622
Anuskumteki-gguq' ella-gguq imkuciquq

40
00:05:20,149 --> 00:05:29,657
Kiagciiganani, pircirturluni, allauguurciqniluki. Irniaruat anucuunaki.

41
00:05:31,444 --> 00:05:33,076
Kenirualallruuci? 

42
00:05:33,198 --> 00:05:34,002
Calarta? 

43
00:05:34,100 --> 00:05:34,940
Keniruaq.

44
00:05:36,259 --> 00:05:43,875
Naanguatullruukut, ellami-llu naanguarturatullruukut eneliluta canegnek.

45
00:05:44,104 --> 00:05:53,140
Elagyaliluta tupigluki. Naanguaraqluta irniaruaqluki cat aanakegnguarluki.

46
00:05:54,800 --> 00:06:00,197
Keniruarluta cat tua-i canguarturluta.

47
00:06:01,901 --> 00:06:05,784
Uluangqenguaraqluci?

48
00:06:05,824 --> 00:06:06,611
Ii-i.

49
00:06:06,745 --> 00:06:11,274
Canek? Canek uluangqaqluci cakucinek?

50
00:06:11,678 --> 00:06:15,229
Canek uluangqelallruceta tayima?

51
00:06:17,051 --> 00:06:22,229
Aturalinguaraqluki-ll' quagcinek.

52
00:06:22,710 --> 00:06:28,265
Canegnek imkurluki. Anglanitullruukut naanguaraqamta wangkuta.

53
00:06:28,793 --> 00:06:42,536
Tamaa-i-llu angliringengllemni inuguarnanringlua yaaruissiyaayuirullua-ll'.

54
00:06:42,536 --> 00:06:46,674
Kiagmi tau͡gaam angualgullruunga egelrutkun.

55
00:06:46,750 --> 00:06:53,580
Tua-i yuilqumun ayalrianga arulaiyuunii every day ella-llu assilallruami.

56
00:06:55,504 --> 00:07:05,363
Irniaten-qaa elicallruaten waniw' tamakunek aquinermek, inugualinermek?

57
00:07:05,424 --> 00:07:12,507
Inugualillrunrilkenka-wa irnianka irniaruangqelallruut tau͡gaam.

58
00:07:13,367 --> 00:07:20,910
Irniaruanek yaaruivkangnaqaqluki-ll' yaaruiqtaraqluteng quliringuarluteng.

59
00:07:21,080 --> 00:07:26,272
Maa-i-mi waniw' mikelnguut tuaten piyuurlu(?)

60
00:07:26,351 --> 00:07:31,691
Tut'garaanka maa-i Kass'artarnek tau͡gaam naanguarluteng.

61
00:07:31,930 --> 00:07:35,299
Naanguanritaqameng tiiviiraqluteng

62
00:07:37,130 --> 00:07:39,857
Anglaniciqngatut yaaruiyauruskata?

63
00:07:40,359 --> 00:07:43,518
Yaaruilaquneng-wa anglaniciqellriit.

64
00:07:44,185 --> 00:07:47,818
Anglanarqetullruut-ll’ wangkuta yaaruitullemteni.

65
00:07:49,710 --> 00:07:58,840
Au͡gkunek angutet ayagaqataratameng waniw’ qaillun neq’litlallruceciu?

66
00:08:00,012 --> 00:08:06,560
Qaillun upyut'lallruceciki iciw' ayagyuallerpeni aatan wall'u-q'

67
00:08:06,690 --> 00:08:12,148
Uingellerpeni uin pissuryaqataqan qavcinek tayim week-ani?

68
00:08:12,296 --> 00:08:19,630
Ataka tua-i ayakataraqan aanama tua-i upnauraa

69
00:08:20,420 --> 00:08:29,460
Neqkainek, saayunek, saarralamek. Kenircuutaicuunateng.

70
00:08:29,882 --> 00:08:38,993
Tamaa-i tau͡gaam ella assiraqan ellakun kenituluteng tamakut angutet.

71
00:08:41,995 --> 00:08:46,674
Ellmeggnek-qaa neqnek piaqluteng pissuraqluteng?

72
00:08:46,845 --> 00:08:48,120
Ii-i

73
00:08:49,744 --> 00:08:56,620
Maaten-llu pinauranka kuvyinaurtut string-anek pililuteng.

74
00:08:56,751 --> 00:09:04,451
Ataka-llu neqsurcuuciaqluni muragnek canaluni taluyaliluni.

75
00:09:05,300 --> 00:09:17,610
Can'giircuutnek pissurcuuciaqluteng-llu taluyanek kapkaananek ilaluku angutet tangvalallrenká

76
00:09:17,710 --> 00:09:24,250
Aipaqa-ll' pilallruuq wangkuk aipaqliucamegnuk. Uksuiyalgulunuk up'nerkiyaraqlunuk

77
00:09:24,340 --> 00:09:33,860
Maaten-llu tamaani ilamni uitallemni with my parents angayuqaagemni uitallemni

78
00:09:34,012 --> 00:09:38,459
Up'nerkallra tamalkuan upatuluta March-ami.

79
00:09:38,986 --> 00:09:42,548
Pelatakaraqluta qanikcaam qainganun.

80
00:09:42,853 --> 00:09:49,288
Amta-ll' tang qerruteksaunata. Kaminiaq-llu elliluku qanikcaam qainganun.

81
00:09:51,001 --> 00:09:55,398
Pelatekami tua-i uitanaurtukut March-amek ayagluta.

82
00:09:56,153 --> 00:10:01,829
Upagaqamta qavartaraqluta tua-i-ll' qavartarraarluta call'

83
00:10:01,829 --> 00:10:07,559
Qaniilarraarluta, qaniilarraarluni ataka 

84
00:10:07,807 --> 00:10:13,370
Nunakamteńun tekitaqluta nutaan. Nunaniqnaurtuq.

85
00:10:14,480 --> 00:10:16,360
Ella-ll' assilaami

86
00:10:16,616 --> 00:10:20,610
Pelatekami uitangramta qerrucuunata.

87
00:10:20,610 --> 00:10:25,283
Elisngaluku tuaten pituamta nutem.

88
00:10:25,611 --> 00:10:29,718
March-ami pelatekami uitaaqluta.

89
00:10:32,352 --> 00:10:34,117
Anurviilallruuci?

90
00:10:34,142 --> 00:10:37,733
Iliini sometimes anuqliraqluni.

91
00:10:37,741 --> 00:10:42,317
Tau͡gaam aturnaqluni anuqliraqluni.

92
00:10:42,913 --> 00:10:46,489
Kiagyugaqami ellallirluni-ll' piaqluni.

93
00:10:46,740 --> 00:10:50,769
Nunanirqaqluni akercirluni-ll' ella.

94
00:10:51,988 --> 00:10:57,029
Elpeci-mi arnani calallruceci ayagaaqavci?

95
00:10:57,100 --> 00:10:58,155
Ayagaaqamta-qaa?

96
00:10:58,205 --> 00:10:59,828
Maliggluki iciw' March-aami.

97
00:11:00,771 --> 00:11:01,829
March-ami-qaa?

98
00:11:01,945 --> 00:11:07,164
Iciw' ava-i qanruskevkuk ayagalallrulriaci right, March-aami?

99
00:11:07,543 --> 00:11:11,848
Pelatekami uitaurluci, arnani calallruceci?

100
00:11:12,006 --> 00:11:14,839
Wiinga atam equgtaryunqellruunga.

101
00:11:15,392 --> 00:11:21,850
Tua-i unuakuarmi, early morning, erqaararaqan

102
00:11:22,237 --> 00:11:26,539
Maklua equgtarnaurtua

103
00:11:26,910 --> 00:11:32,419
’cause I was the oldest one, family-ni wiinga alqaullruama.

104
00:11:35,880 --> 00:11:40,238
Equgtalgullruunga assikluku equgtaneq

105
00:11:42,601 --> 00:11:44,535
Aanan-mi calallrua?

106
00:11:44,765 --> 00:11:49,597
Aanaka tua-i arulaiqsaunani upluki cat

107
00:11:50,033 --> 00:11:56,625
Atu’urkai-llu atamta taum, ivrucililuki-llu.

108
00:11:57,800 --> 00:12:04,437
Tamalkumta-ll' ivrucingqerraqluta, water boots pilianek.

109
00:12:04,568 --> 00:12:09,484
Up'nerkami tamaa-i tamakunek aturaqluta ivrucinek.

110
00:12:09,490 --> 00:12:12,603
Canek piliaqumaluteng? Canek piliumaaluteng?

111
00:12:12,659 --> 00:12:17,170
Tuntuvallugnek ivrucingqerraqluta, tunturpallurnek.

112
00:12:17,391 --> 00:12:20,752
Tuntut amlletullruut ak'a.

113
00:12:20,852 --> 00:12:23,947
All over, tuntut amllerluteng.

114
00:12:23,947 --> 00:12:37,830
Tua-i-llu 1941 tuntut wani tuquluteng amlleq.

115
00:12:38,013 --> 00:12:41,743
Keglunret tuaten-gguq nerluki.

116
00:12:41,779 --> 00:12:47,034
Tuntut-llu catairulluteng tuntutairulluni.

117
00:12:49,276 --> 00:12:56,870
Qessatulit arnat angayuqat ca qaill' pilallruaki, qessamkat arnat?

118
00:13:00,144 --> 00:13:03,272
Qessamkat-wa arnat ellimelallikait.

119
00:13:03,380 --> 00:13:11,950
Qaillun qanruyutengqelallruat qessanqurnun?

120
00:13:12,171 --> 00:13:17,361
Wiinga-wa atama tau͡gaam qanrupallutullruanga.

121
00:13:21,960 --> 00:13:29,973
Waten qanrullua: wiinga-gguq qessanqerrukuma-gguq wiinga cam-gguq atam iliini

122
00:13:31,580 --> 00:13:34,626
Yuungnaqniartua wangnek.

123
00:13:35,300 --> 00:13:40,201
Tua-i-llu-gguq qessanqurrukuma caitelarciqlua.

124
00:13:40,856 --> 00:13:48,824
Qessaksaunii-gguq canek cauralaqilii makut yuut cayarait tangerrluki.

125
00:13:49,532 --> 00:13:55,070
Kiagmi-llu cat atsat-llu naukata atsanek iqvarlua.

126
00:13:57,520 --> 00:14:02,990
Pistengqerquma-llu-gguq pisteka neqnek pikan neqet aulukluki.

127
00:14:03,719 --> 00:14:10,166
Kenekluki qessalerutevkenaki uqlautevkenaki-llu.

128
00:14:10,694 --> 00:14:16,010
Au͡gkut yuut tangvallrenka angayuqaagka

129
00:14:16,127 --> 00:14:23,920
Neqnek uqlauciyuitut uqlauciyuiteqapiarallruut, neqet kencikluki.

130
00:14:25,630 --> 00:14:32,190
Enrraungraan-llu natermun pisqessuunaki kenekluki.

131
00:14:32,545 --> 00:14:39,664
Kencikluki. Tua-i-gguq atam kencikenrilkumteki tutmautelaqumteki-ll'

132
00:14:40,470 --> 00:14:42,670
Pikaitelarniartukut.

133
00:14:45,252 --> 00:14:52,170
Wall' kuvyaput cangyuunateng, wall' taluyat cangyuunateng kenkenrilamteki.

134
00:14:52,252 --> 00:15:00,010
Cat tamalkuita kencikiurluki pisqaqluta, aturaqengramteki-llu kenkurluki.

135
00:15:00,182 --> 00:15:06,537
Maa-i-ll' wii man'a tekilluku canek uqlauciiyuilngua.

136
00:15:06,761 --> 00:15:13,030
Cat-llu amllengrraata uqlaucuunaki kenkurluki tau͡gaam kenciku’urluki.

137
00:15:19,814 --> 00:15:25,578
Au͡gkunek neqet iciw' poison-angqellriit neqet poison-angqellriit. Qaill’ nallunritullrusiki?

138
00:15:25,603 --> 00:15:32,205
Ak'a tamakut tangvalallrenka yuut neqet kencikluki

139
00:15:32,449 --> 00:15:37,047
Neqliaqetullruit akercircecuunaki.

140
00:15:38,173 --> 00:15:42,499
Kuvyami-llu kuvyam cangtai akercillret 

141
00:15:42,506 --> 00:15:47,739
Qimugteńun tau͡gaam neqkiutuluki qerruqallret qerruqsagtellret.

142
00:15:47,966 --> 00:15:56,430
Taumek ilussaqercuitellrulriit. Ilussaqertellriamek-wa tangvallrunrilngua yugmek kitumek.

143
00:15:56,775 --> 00:16:03,308
Grow up-aallemni-llu-wa angliyugallemni amlleq yuk tuquksaitellrulria.

144
00:16:03,308 --> 00:16:11,360
Once in a great while yuk tuquaqluni. Naulluussiyaayuunateng-llu yuut tangvallrenka.

145
00:16:11,401 --> 00:16:15,860
Cali-ll' taangiqellriamek tangyuitellruunga.

146
00:16:16,230 --> 00:16:21,590
Sixteen-aallemni tau͡gaam first time taangiqellriamek tangerrlua.

147
00:16:21,868 --> 00:16:27,160
Maa-i nasaurluut 16-aaraqameng iciw' taqnerurtelalriit.

148
00:16:27,952 --> 00:16:34,211
Arnaurrnaciallruama-ll'-wii 16-aallemni tau͡gaam arnaurtellruama.

149
00:16:35,704 --> 00:16:42,760
Aipangellrulua-ll' 18-aallemni tau͡gaam au͡g’umek aipamnek. Parents-aagma aiparkarrlua.

150
00:16:51,867 --> 00:16:54,424
Mingqiilallernek-mi?

151
00:16:55,264 --> 00:17:02,018
Wiinga ellangellruunga mingqiiyuilngurni, tau͡gaam canegnek tupigaqluteng.

152
00:17:02,351 --> 00:17:11,688
Arnat-llu arnassagaurtellriit curunek kelugkanek

153
00:17:11,992 --> 00:17:17,336
Tupigluteng mallgulluki. Assipianek tupignaurtut.

154
00:17:17,553 --> 00:17:25,838
Wiinga maurluqa tamaa-i tuqullruuq. When I was about eight-aarlua tuqullruyugnarquq.

155
00:17:29,324 --> 00:17:37,129
Tamaa-i taumek aquinritaqamta-llu arnassagaat ullagluki.

156
00:17:37,358 --> 00:17:42,980
Anglaniuratullrukenka caliaqata tupigluteng.

157
00:17:43,855 --> 00:17:51,430
Tua-i-llu ukaqvaurtellria Mikelnguut Elitnaurviat ak'allarnek piyugluni.

158
00:17:51,807 --> 00:17:58,026
Old things. Mother-aaqa unguvallrani mother-aaqa pilisqessaaqluku.

159
00:17:58,343 --> 00:18:08,949
Ikaraliitnek, aqlitegnek, uyamignek-llu piyugnarqaat, ak'acetun pilisqelluku.

160
00:18:09,295 --> 00:18:15,107
Tua-i-ll' mother-aaqa piuq, ellii-gguq pingaituq. Wii-gguq naspaalii.

161
00:18:15,468 --> 00:18:21,584
Tua-i-ll' wii tupiglua arnassagarnek tangvalallrenka ayuqeliluki.

162
00:18:21,906 --> 00:18:27,445
Ayuquciirluki tupiglua tegunecuayaalirluki kelugkanek.

163
00:18:27,732 --> 00:18:38,650
Ilaitnek yualirluki. Waten tupigait ayuqetullruut tamakut: ukut ukatmun, ukut-llu ukatmun.

164
00:18:38,826 --> 00:18:45,950
Tegunecuayaarluteng waten ellegtalrianek. Waten tupigluteng.

165
00:18:48,796 --> 00:18:53,880
Ika-i tang tupigayagaq issraksuayaaq. Atam taiteqerr'.

166
00:18:54,022 --> 00:18:54,630
Una?

167
00:18:55,417 --> 00:19:00,822
Tua-i, nuu, tua-i-tang, yaa, tauna-llu.

168
00:19:08,567 --> 00:19:13,421
Waten curulilallruut.

169
00:19:15,438 --> 00:19:19,947
Waten tegunirluku, waten-llu akultutaurluki.

170
00:19:23,561 --> 00:19:29,430
Wiinga tua-i pililrianga ikaraliitnek.

171
00:19:30,500 --> 00:19:39,250
Tua-i-ll' mother-aama tangvaglua pianga, "Atam-gguq waten-gguq ukatmun-gguq qip'aqluki."

172
00:19:40,419 --> 00:19:45,388
Tua-i-ll' tuaten pingaarcamteng waten ayuqunga'arluteng.

173
00:19:45,484 --> 00:19:55,900
Pama-i atam ikaraliiksuaraliallrenka Mikelnguut Elitnaurviatni glass-ani ekumaut, atqa-ll' tuanlluni Elena Charles.

174
00:19:56,901 --> 00:20:02,583
Tua-ll' call' issracisqeńgatnga, issrat'lilua cali iitallernek.

175
00:20:02,739 --> 00:20:05,540
Waten ayuqluku, ang’urluku tau͡gaam.

176
00:20:06,638 --> 00:20:11,591
Terr'a tau͡gaam kan'a takliriluni, taqurluku-ll' iqua.

177
00:20:11,885 --> 00:20:14,490
Una assirlun' pimauq.

178
00:20:14,490 --> 00:20:14,494
Una assirlun' pimauq.
Acia-llu-q’ man’a?

179
00:20:14,494 --> 00:20:15,851
Acia-llu-q’ man’a?

180
00:20:17,977 --> 00:20:20,497
Assipiarluni un' pimauq.

181
00:20:21,036 --> 00:20:27,830
Tegumiaqluku tuaten usgullukek terr’anek piqerr', acia maniluku.

182
00:20:37,545 --> 00:20:40,683
Canegnek-llu tupignaurtut kalngaliluteng.

183
00:20:40,683 --> 00:20:45,725
Paper box-aanek piitellermeggni neqet assigtarkiurturaraqluki.

184
00:20:46,182 --> 00:20:48,975
Dry fish-aarutait-ll' assiraqluteng.

185
00:20:49,390 --> 00:20:52,740
Canegnek tupigluki waten mallegtanun.

186
00:20:54,196 --> 00:20:56,706
Wagg’uq kuusqullugnek.

187
00:20:57,665 --> 00:21:05,710
Paingit-llu naqeqluki can'get tupiumaluteng, ilavkuliluteng.

188
00:21:05,803 --> 00:21:09,071
Nin'amayiit-qaa cali iluatni uitalallruut?

189
00:21:09,210 --> 00:21:15,180
Wangkuta nin'amayugnek piyuitellruukut. I'm from tundra.

190
00:21:16,780 --> 00:21:22,580
Elliviit-llu, elliivingqerraqluteng every family.

191
00:21:24,024 --> 00:21:27,598
Fish cache, kanagarluni muriit.

192
00:21:27,890 --> 00:21:31,211
Pagna umciggluni, wall-aq-ll’ umciggluni.

193
00:21:31,331 --> 00:21:36,256
Natrit tau͡gaam ukinerluteng.

194
00:21:36,580 --> 00:21:39,916
Neqautait-llu imai assiirucuunateng.

195
00:21:40,367 --> 00:21:44,702
Kalngiit-ll' imait neqet kumlanret assipiat.

196
00:21:45,542 --> 00:21:50,890
Dry fish-aat-llu uquggluyuunaki. Assirnaurtut.


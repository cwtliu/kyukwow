1
00:00:01,547 --> 00:00:04,756
I just have the one that I just loaded.

2
00:00:06,795 --> 00:00:08,663
Okay, I'm rolling.

3
00:00:09,050 --> 00:00:15,090
Tua-ll' ak'a tamaani ayagyuallerpeni ayagalallerpeni,

4
00:00:15,635 --> 00:00:19,729
nunanun allanun wall'u-qaa pissuraqavet

5
00:00:20,028 --> 00:00:25,190
camek-qaa imumek irr'inarqepialriamek tangerqaqsaitellruuten

6
00:00:25,201 --> 00:00:32,029
wall'u-qaa niiteqaqsaitellruuten camek irr'inarqellriamek alingnarquralriamek-llu?

7
00:00:34,341 --> 00:00:40,065
Tamaani-gga waten nulirturlua tau͡gaam pillemni pillruunga.

8
00:00:40,065 --> 00:00:44,006
Tua-i ayagyuallemni tuaten pillrunritua.

9
00:00:44,729 --> 00:00:51,383
Wiinga elitnaullruanga anngairutma ping’um-llu alqama full sister-aama.

10
00:00:51,925 --> 00:01:00,165
[Ayagayangua] elitnaurlua atama-llu ayallrani tamalkuan ucikurlua, uciklua kiingan casten͞gunrilnge'rma]

11
00:01:00,525 --> 00:01:08,297
Elitnaupiallrulliniatnga cakneq wiinga. Cakneq tua-i keneklua elitnaupiallrulliniatnga.

12
00:01:09,829 --> 00:01:24,943
Tua-i tuaten yuulua angturrilua. Kiituan tang angturriama anngarma taum kiimegnuk angutngulliniamegnuk ilarugapuk  tuquuratullrulliniameng tua-i.

13
00:01:26,117 --> 00:01:35,877
Anngarma tua-i ayauqurlua tua-i piyaurrlua tua-i ayallni tamalkuan. Casten’guvkenii tua-i.

14
00:01:36,300 --> 00:01:43,818
Tau͡gaam kevgartualuku keniryaurrlua-ll’ kenilleq kumarcaurrluku. Tua-i tuaten anglillruunga.

15
00:01:45,028 --> 00:01:49,399
Tua-i-llu piyaurcama tua-i yuurrlua.

16
00:01:49,809 --> 00:01:56,799
Umyuarteqlua-llu waten piaqlua, qanraqlua waten nuliangengaitnilua.

17
00:01:57,537 --> 00:02:04,114
Cunaw' tang pinauraatnga makut ilama nuliangeciqua-gguq.

18
00:02:04,344 --> 00:02:09,573
Pinaurtua nuliangengaitnilua. Arnat wii cakevkenaki.

19
00:02:10,627 --> 00:02:16,170
Cuna-wam nuliangelleq call' nuliangelarqelliniuq.

20
00:02:17,900 --> 00:02:24,693
Tua-i waniw' nulirtuumariama nutaan yuilqumun ayagalangama.

21
00:02:27,492 --> 00:02:30,866
Waten cunaw' piarkaulliniama.

22
00:02:33,113 --> 00:02:38,313
Tua-i-llu maavet inartaqama cailkamun

23
00:02:39,684 --> 00:02:44,690
tua-ll' qavaryartua can'get-llu qukaatni waten inartaqama.

24
00:02:45,392 --> 00:02:48,252
Pelatekiqerlua qilirlua.

25
00:02:49,137 --> 00:02:53,418
Aturpagtua ala-i niiskenganglua, ii-yii ii-yaa.

26
00:02:53,620 --> 00:02:59,212
Cunaw' tang maa-i aturarkaulliniama.

27
00:02:59,790 --> 00:03:10,130
Tuamtellam qamiga’rqama waten nanvam iluakun, iciw' kevneret, you know, up'nerkami kanaqlagssuraqamta.

28
00:03:11,252 --> 00:03:17,440
Qamigainanemi waten tuqlurciqaanga, "Apaqutaaq!"

29
00:03:17,470 --> 00:03:23,590
Tua-i alingallaglua nutka-ll' waten imirtualuku camek tangerqataryuklua.

30
00:03:24,176 --> 00:03:29,726
Tua-i tauna piciryaraqluku. Tua-i malrurqugnek tuatnallruunga.

31
00:03:30,552 --> 00:03:33,461
Malrurqugnek tuqlurciullruunga.

32
00:03:34,631 --> 00:03:40,888
Cuna-wam man'a qanrutestenka maligtaquallrat

33
00:03:41,548 --> 00:03:49,078
Assilliniuq cakneq. Yugmek-llu wanigga umyugaanek navgillrunritaa wii.

34
00:03:49,578 --> 00:03:51,303
Tua-i-w' inerquutamnek.

35
00:03:52,073 --> 00:03:57,651
Yuum umyugaa qancurglaglua-llu qanrutesqevkenaku.

36
00:03:58,685 --> 00:04:00,418
Tuaten ayuqut yuut.

37
00:04:00,736 --> 00:04:02,644
Yullret au͡gkut tuaten ayuqut.

38
00:04:03,571 --> 00:04:06,405
Tuaten ayuqelriamek piciryarangqertut.

39
00:04:08,268 --> 00:04:14,266
Maligtaqurualluteng kenkurualluteng yuullruut. Kenkurualluteng tua-i.

40
00:04:15,651 --> 00:04:21,920
Wangkuk ilu'urqa-llu cakemna Tununermiu-llu cousin-aaqa-llu

41
00:04:22,201 --> 00:04:29,879
tutkurlunuk (??) tan'gaurluulunuk tamameng. Nalirpuk ciuqliuga-kiq tayima. Wiinga ciuqliungatua.

42
00:04:30,548 --> 00:04:37,761
anglillruukuk tutkurlunuk pingnatugyaurrlunuk-llu tua-i malikurlunuk tua-i.

43
00:04:38,747 --> 00:04:39,801
Yaa.

44
00:04:40,779 --> 00:04:50,595
Tua-ll' ciuqlirmek ciuqlikacaarmi Kass'amek Kass'apiamek tangerqarraallerpeni

45
00:04:51,706 --> 00:04:53,736
qaill' umyuarteqellrusit?

46
00:04:54,230 --> 00:05:00,063
Alingellruunga Kass'aqapiamek Kayalivigmun

47
00:05:00,398 --> 00:05:05,374
Kass'at ikgetqapiarallruut maan-i Alaska-mi.

48
00:05:08,886 --> 00:05:14,797
Kass'at Kayaligmun tua-i tekitelallrat cayaqlirmeng uksumi tekitnaurtut.

49
00:05:14,999 --> 00:05:20,929
Acirnaurait yuut ayuqaitnek atkuita-llu ayuqkaitnek aciraquluki.

50
00:05:21,119 --> 00:05:24,647
Qamiqurrita-ll’ ayuqait acirnaurait.

51
00:05:25,106 --> 00:05:28,446
Qiivcuugpagneng, Nayilegnek

52
00:05:29,006 --> 00:05:35,624
Tuaten Neqiacaagalek tuaten piaqluku. Waskie imna Neqiacagmek pitullruat.

53
00:05:36,555 --> 00:05:39,711
Tauna Itertaalleq

54
00:05:40,588 --> 00:05:49,672
Imkut cangerlallratni tamaani ikamrarturluni, ikamararturluni-ll' tua-i kiangraan-ll’ ikamrarturluni. Anguyagteńguluni tamaani.

55
00:05:50,783 --> 00:05:54,780
Una-llu cali iciw’

56
00:05:55,704 --> 00:05:59,538
iciw' yaani elitnaurvik.

57
00:06:00,351 --> 00:06:08,526
Taum yua tau͡gaam yaa taum tarenraa ingna niitelallemnek tangrraqa. Tangla’rqa elitnauristeńgullemni yaani wani.

58
00:06:09,084 --> 00:06:12,715
Kilbuk School.

59
00:06:12,997 --> 00:06:16,358
Indian-auguq tauna wani Kilbuk-aaq wani.

60
00:06:16,931 --> 00:06:19,925
Waten anguyauteqarraallruuq tauna wani.

61
00:06:20,148 --> 00:06:25,622
Imiritulriani Kilbuk-aq ingna wani, Kilbuk School-ami yaani wani.

62
00:06:26,347 --> 00:06:29,290
Tarenraa ingna wani.

63
00:06:31,753 --> 00:06:41,305
Tua-ll' tuani elpet Kass'amek tangerqarraallerpeni qaill' umyuarteqellrusit?

64
00:06:41,387 --> 00:06:43,556
Nutaan-llu Kass'amek tangerrluten.

65
00:06:43,562 --> 00:06:48,964
Tua-i-wa Kass'aq tua-i waten cunaw’ makut  Kass'at ayuqelriit.

66
00:06:49,458 --> 00:06:56,350
Tua-i tangellruunga. Kass'at cali tekitaqameng tamaani taum kinguani Kass'aq-llu tua-i tauna

67
00:06:56,952 --> 00:07:07,749
qavarluni Kayalivigmi. Qasgirrlainarni pitullruut. Kass'at-llu tekitellruut qasgimun tua-i tuani qavarrlainarluteng qasgimi tua-i.

68
00:07:09,080 --> 00:07:11,726
Cateng imkuteng

69
00:07:12,338 --> 00:07:15,756
itrunek taquateng tua-i ner'aqluteng.

70
00:07:16,545 --> 00:07:23,390
Kass'at pitaqelallruit. Imkut cururkaitnek-llu canegnek itrutnaurtut.

71
00:07:24,181 --> 00:07:30,729
Cat tua-i cururkainek canegnek cagciluteng, ellii-llu tua-i qavarcuutni qaingani caggluki.

72
00:07:31,189 --> 00:07:34,760
Tuaten pitullruut imkut yullret.

73
00:07:36,203 --> 00:07:42,059
Angutet alingyuunateng tua-i Kass'at ikamrat-llu waaten tekitaqameng waten ikamrak.

74
00:07:42,376 --> 00:07:50,890
Aklunek imarluteng canek cuyanek caayunek. Caayuutmek [?caayut-llu waten tangtullruunga. Waten qalutanek pitullruut.]

75
00:07:50,890 --> 00:07:54,744
Waten imarmiutaq kiputnauraat.

76
00:07:56,220 --> 00:07:59,326
Qalutnerek malruk.

77
00:08:00,176 --> 00:08:02,791
Imna-llu qatellria yaggluku

78
00:08:04,102 --> 00:08:06,943
aipaa-ll' wavet, waten aipaa waten.

79
00:08:07,683 --> 00:08:10,394
Tua-i pikanrulliniluni tauna.

80
00:08:10,923 --> 00:08:13,845
Tua-i kiputaqluku tua-i imarmiutaq tuaten.

81
00:08:14,597 --> 00:08:17,927
Waten qanlartut maa-i-rpak: "Kass'at tamaani

82
00:08:18,984 --> 00:08:25,400
"Akimek amllermek akiirluku yuut maani Alaska-mrmiut pilallrulliniut."

83
00:08:25,765 --> 00:08:30,304
Akii teguluku, ellaita akiit pikarkauluku

84
00:08:30,304 --> 00:08:32,782
Akmavet ayauskunegteki tamakut.

85
00:08:35,778 --> 00:08:38,861
Tuaten pitullrulliniit cakneq.

86
00:08:41,896 --> 00:08:47,938
Qanemciarkanka amllepiartut cakneq tua-i wiinga. Man'a-llu Alaska-q

87
00:08:48,432 --> 00:08:52,263
Mat'um nalliini maa-i Alaska-q qaqitaqa wani.

88
00:08:53,066 --> 00:08:57,510
Alaska-mi caliunga ayagalua tua-i waniwa.

89
00:08:57,956 --> 00:09:08,001
Tua-ll' elpeni ciin ayagyuat nalluyagutesqenriciki yuuyararteng?

90
00:09:08,603 --> 00:09:13,094
Tua-i-wa man'a

91
00:09:13,413 --> 00:09:15,805
man'a-gg' nunaput pitekluku,

92
00:09:16,016 --> 00:09:17,450
man'a nunaput.

93
00:09:18,567 --> 00:09:20,689
Nalluyaguskunegteggu,

94
00:09:22,085 --> 00:09:28,536
ellii Kass'atun ayuqsung'ermi ayuqesciigatuq akiutailkuni.

95
00:09:28,996 --> 00:09:33,299
Tau͡gken Yugcetun ayuqekuni akiutaleng'ermi

96
00:09:34,021 --> 00:09:36,425
kaigngaunani-ll' tua-i.

97
00:09:37,287 --> 00:09:43,344
Akiutailkuni tau͡gken tua-i qaillun pisciiganani neresciiganani-llu.

98
00:09:43,915 --> 00:09:51,237
Tuaten nalluyagutesqenrit'larput tamana pitekluku akquyuciungan. Yuuciqngaku Yuum.

99
00:09:52,651 --> 00:09:54,675
Tuaten tua-i.

100
00:09:55,975 --> 00:10:00,302
Ava-i-qaa qanerturalqa teguararaat cali imum wan' tape-am.

101
00:10:00,303 --> 00:10:02,683
Ii-i.

102
00:10:03,488 --> 00:10:11,226
Tua-ll' ak'a tamaani yurarpatullratni qaillun ayuqelallruat?

103
00:10:12,504 --> 00:10:20,503
Yurarpatullruut imkut yuut kevgirluteng-gguq waten nunanun tuavet

104
00:10:20,739 --> 00:10:29,326
inglukameggnun. Tua-i-llu pinarikaki aqvaluki tua-i malruulutek waten tan'gaurluuk ikamrarlutek.

105
00:10:29,892 --> 00:10:36,974
Tekiskata-ll' tua-i yurarluteng. Allanret taukut aklunek canek yuraulluteng tua-i

106
00:10:37,211 --> 00:10:42,055
Wii Kass'at, Kass'at pingenratgun ellangellruama

107
00:10:42,587 --> 00:10:51,280
Lumarranek-ll’ imkunek yurualluteng, qecigugarnek-llu qecignek, seal-at qeciitnek.

108
00:10:51,539 --> 00:10:54,749
Tuntunek-llu yurualluteng.

109
00:10:55,030 --> 00:11:00,650
Piyullritnek tua-i taukut nunalget

110
00:11:00,650 --> 00:11:04,025
Wangkuta waniw' nunalguukut maani Bethel-ami.

111
00:11:04,853 --> 00:11:07,204
Waniw' tuaten pitullruut.

112
00:11:07,881 --> 00:11:14,104
Pingyugvikluki taukut tuaten pinek pisqelluki tauna piciqut.

113
00:11:14,814 --> 00:11:20,738
Tua-i-ll' yurualluteng yurarluteng. Yurarturluteng allanret pingyugvikellra tua-i.

114
00:11:21,221 --> 00:11:34,028
Yurarturnaurtut apellritnek imkunek yurauquneng piciatun nutegnek piciatun tua-i yurauqerluteng tua-i egalernek egatnek.

115
00:11:34,202 --> 00:11:39,013
Tua-i anglanaqluni. Anglanaqluni.

116
00:11:40,137 --> 00:11:43,993
Tua-llu qaqiskata cali nunalget yurarluteng.

117
00:11:44,089 --> 00:11:45,926
Yuraquneng cali tua-i.

118
00:11:46,217 --> 00:11:50,471
Tua-ll' taqkuneng apeqmeggnek neqluarqelluteng.

119
00:11:51,518 --> 00:11:59,297
Allanret qasgimun iterciluteng, wii-gg’ kana-i Kayalivigmi ellangellruama tua-i.

120
00:11:59,924 --> 00:12:07,494
Uqunek itruqurilallrit piciatun keniranek kaugpautnek cetuarutnek.

121
00:12:08,153 --> 00:12:12,567
Piciatun tua-i im' neqnek-llu keniraatnek.

122
00:12:13,116 --> 00:12:18,759
Allanret tua-i nuuqaitqapiarluku utercet'lallruit kingunritnun.

123
00:12:19,081 --> 00:12:21,677
Tua-i tuaten pitullruut yuut.

124
00:12:21,730 --> 00:12:23,900
Ikayuulluteng cakneq.

125
00:12:24,670 --> 00:12:26,562
Ikayuulluteng cakneq.

126
00:12:27,584 --> 00:12:30,584
Waten tua-i navertellriatun iciw'

127
00:12:31,047 --> 00:12:34,653
navrulluki cateng pitullruit.

128
00:12:35,821 --> 00:12:38,094
Ikayuulluteng tua-i waten.

129
00:12:40,039 --> 00:12:44,339
Atam ca tamalkuan wii qanemcikaq amlleq qemangqaaqa waniwa.

130
00:12:47,706 --> 00:12:54,696
Kegginaqut-mi caugat? Kegginaqunek ciin atulartat maa-i yuraraqameng ilait?

131
00:12:55,195 --> 00:13:01,054
Kegginaqulitullruut tamakut imkut maacikaat tamakut.

132
00:13:01,417 --> 00:13:07,139
Pinguarluteng-gguq seal-aruarluteng wall'u neqnguarluteng.

133
00:13:07,581 --> 00:13:12,806
Iciw' ava-i waten avatait pingqelalriit piciatun it'garuanek tuaten.

134
00:13:13,281 --> 00:13:14,858
Tuaten pitullruit.

135
00:13:15,283 --> 00:13:25,240
Tua-i-ll' taqkatki tuaten aturraarluki yurarraarluteng Itruka’arluteng apqiitnek makumiut. Kegginaqurluteng-llu unani pitullruut.

136
00:13:25,825 --> 00:13:28,907
Waten unani pitullruit Kegginaqurluteng.

137
00:13:29,206 --> 00:13:31,320
Maani-ll' Itruka’arluteng.

138
00:13:33,347 --> 00:13:36,880
Tua-ll' taq'atki tamakut eggluki tua-i.

139
00:13:37,172 --> 00:13:42,125
Imkuluteng kenkestaitnun mikelngurnun cali tunluki tamakut kegginaqut.

140
00:13:42,125 --> 00:13:47,774
Tuaten. Yuut tang imkut qaillun qaillukuallruut cakneq.

141
00:13:49,024 --> 00:13:54,837
Maa-i tang wii tangvallemni ayagyuat-llu makut

142
00:13:55,281 --> 00:13:59,177
qessanqurrluteng cegganqeggiarulluteng-llu.

143
00:13:59,869 --> 00:14:03,720
Cegganqellruut ayagyuat tangvallrenka wiinga.

144
00:14:04,900 --> 00:14:09,488
Tua-i pinirtaarturluteng pitullrulriit.

145
00:14:09,488 --> 00:14:18,387
Qagaani pinirtassiigurluteng. Ilangciarauqurluteng tua-i pinirtassiagurluteng. Tuaten pitullruut yullret imkut.

146
00:14:18,937 --> 00:14:20,977
Naspaagurluteng.

147
00:14:21,289 --> 00:14:27,951
Aqvautaqluteng-llu kiimelnge’rmeng tua-i aipateng-llu taukut friend-arrateng.

148
00:14:28,930 --> 00:14:36,738
Tuamtell’ qip'artaarluteng. Tua-i uqinrarcetpagtaaluteng. Tua-i piciatun tua-i ayagyuat pillruut.

149
00:14:37,466 --> 00:14:44,668
Unuakumi-llu qavaarayuunaki. Tamarmeng tangvallrenka tua-i qavaarayuitellruut qasgimi tamaani.

150
00:14:44,668 --> 00:14:49,488
Cegganqepiarluteng. Ellimerriqaniameng niicugniurluteng.

151
00:14:49,488 --> 00:14:53,208
Tua-ll' yuk angukar ellimerriqan wall' angun

152
00:14:53,874 --> 00:14:57,741
Anqerrluni-ll' tayim’ ilani ciullengnaqluki.

153
00:14:57,741 --> 00:15:02,013
Atam cegganqepiallruut wii tangvallrenka.

154
00:15:04,596 --> 00:15:05,721
Tua apiit (??)

155
00:15:09,656 --> 00:15:11,966
Yuartet-mi tamakut?

156
00:15:13,766 --> 00:15:20,148
Watua yuarutnek caliangqertuten cauyaraqluten-llu.

157
00:15:20,475 --> 00:15:22,938
Naken elicallrusiki?

158
00:15:23,368 --> 00:15:27,452
Tua-i-wa ellangellruama tamkuni yurarturalriani.

159
00:15:28,393 --> 00:15:33,493
Tua-i ellangama miklua aturpagyaurtellrulliniunga cali.

160
00:15:34,371 --> 00:15:36,422
Tua-i

161
00:15:36,638 --> 00:15:41,613
wanigg' tua-i yuaruciyugngalua tua-i yuarucilua-ll' aturyukuma.

162
00:15:41,613 --> 00:15:44,220
Tuamtellu ak'allapianek tamakunek.

163
00:15:44,836 --> 00:15:51,234
Waniw' atungnaqu'uryaaqua maa-irpak, maa-irpak tua-i, maa-irpak tua-i pillemni.

164
00:15:51,963 --> 00:15:53,736
Piipill’er pingna

165
00:15:55,178 --> 00:15:56,664
imkucirtuq

166
00:15:57,076 --> 00:16:00,880
iciw' ak’allaat niitellni puqialami tua-i niitellni

167
00:16:00,880 --> 00:16:06,008
niitellnguyagucetuit yuarutet allamiaqan kesianek tangvallrenka tamakut

168
00:16:06,250 --> 00:16:10,120
Nutararrlainanek im’ cimirturatullruut yuaruceteng.

169
00:16:10,291 --> 00:16:16,807
Allamiaqan yuarucingnaqu'urluteng allamiaqan. Tua-i tuaten pitullruut yuut.

170
00:16:17,424 --> 00:16:20,513
Nutararrlianarnek tau͡gaam aturturluteng.

171
00:16:21,152 --> 00:16:25,353
Allrakuq man'a nutararrlainanek yuarutet yuarucirluku.

172
00:16:27,956 --> 00:16:31,587
Atuuteqerkut kitek’ yuaruka’armek.

173
00:16:33,536 --> 00:16:35,457
Ak'a-gguq tamaani

174
00:16:36,038 --> 00:16:42,220
Unisteḿa qanrut'laqiinga, "Kayalivigmiut-gguq qasgingqetullruut malrugnek, qasegpallraagnek."

175
00:16:42,551 --> 00:16:47,540
Aipaa-gguq aterluni [Qukutnguq], apiaa-llu-gguq Qasgirpagmek.

176
00:16:47,812 --> 00:16:51,547
Aipaa-ll’ waten elanra mudhouse.

177
00:16:52,424 --> 00:16:58,288
Waten iquuk kill'utek kellia Kayalivigmiut keluatni waniwa

178
00:16:58,533 --> 00:17:01,438
mengliitni nunat agtuumaluki.

179
00:17:01,998 --> 00:17:04,473
Waten ayuqellruuq elalleq.

180
00:17:05,280 --> 00:17:08,791
Iquuk kisngalutek man'a-ll' qukaa alaunani.

181
00:17:09,308 --> 00:17:16,361
Keluqlia tau͡gken man'a caarrluurtelliniluni can'guluni tua-i waten tua-i tayim' cataunani.

182
00:17:16,619 --> 00:17:20,494
Tamaa-i-gguq Kayalivigmiut yugyallermeggni tamaani.

183
00:17:21,264 --> 00:17:27,157
Aatama qanemciquratullruakut tamaani ayagyuallemten̄i.

184
00:17:28,834 --> 00:17:31,528
Tua-llu Qasgirpagmiut-qaa?

185
00:17:31,608 --> 00:17:42,108
Waniw' tang wiinga-llu ak'a tamaani tamatum nalliini yuarutait nallunritanka any time ilait carralriit, carraulriit.

186
00:17:43,299 --> 00:17:48,396
"Angaa-yii-yaa agiyaa-ii-yaa." Taum-llu yurarssuutiit.

187
00:17:48,715 --> 00:17:50,885
Qasgirpagmiut-qaa.

188
00:17:51,313 --> 00:17:56,488
Atam yurapiarrsuutii tamana waten [una qavani].

189
00:17:56,750 --> 00:18:01,622
Angaa-yii-yaa agiyaa-yii-yaa,

190
00:18:01,702 --> 00:18:06,293
angaa-yii-yaar agiyaa-yii-yaa,

191
00:18:06,663 --> 00:18:15,867
yii-ya-yaa yii-ya-yaar ayay'uuging-ayaa angaa,

192
00:18:15,989 --> 00:18:22,148
yii-yarranga-ye-ye-rrii-yaa ay'e-rri-ya.

193
00:18:22,845 --> 00:18:32,259
Mengyaq una-qaa piliyarnaurtuq, Qasgirpagmiunun piliyarnaurtuq,

194
00:18:32,458 --> 00:18:38,936
Qasgirpagmiut-qaa pamyuteng qiivtait yii-ya-ya,

195
00:18:39,279 --> 00:18:46,214
yii-ya-yaar ayay'uuring-ay'ara angaa,

196
00:18:46,319 --> 00:18:49,544
yii-ya-rranga-ye-ye-rri

197
00:18:49,724 --> 00:18:59,405
Tang tamakut taumi atuuciaqami-llu atuuciaqan tutgarangellermini tamakunun qanrutkenga’arrluku.

198
00:18:59,405 --> 00:19:05,858
Makut-gguq Kalivigmiut tamaani

199
00:19:06,428 --> 00:19:13,470
Waten tua-i qasgik tauk' ingluklutek-llu Kevgiutullrulliniut tua-i yurarluteng waten.

200
00:19:13,851 --> 00:19:18,417
Yuraryunarqarallrulliniut kankut Kayalivigmiut.

201
00:19:19,109 --> 00:19:22,506
Yaa, tua-i tuaten ayuquq.

202
00:19:25,117 --> 00:19:30,878
Tekiqatarautiit-llu tayim' iIakelallruyaaqeput-llam imna.

203
00:19:31,427 --> 00:19:38,534
Imna tekiqatarautellra tua-i yurarluteng waten yagiraluteng waten.

204
00:19:39,000 --> 00:19:46,982
Qemirrarmiut, qaill'... Qemirrarmiut-qaa nassitait (??) tull'uki

205
00:19:47,132 --> 00:19:58,374
ayaa-yura alii-yura, ayaa-yura alii-yura

206
00:19:58,374 --> 00:20:04,145
aye-rri-yaa aye-rri-yaa-rraa rraa

207
00:20:04,145 --> 00:20:15,003
ayaa-yura alii-yura, ayaa-yura alii-yaa

208
00:20:15,003 --> 00:20:21,494
aye-rri-yaa aye-rri-yaa-rraa rraa

209
00:20:22,582 --> 00:20:26,178
yugiyama

210
00:20:26,765 --> 00:20:29,214
Qaillun ima apallungqelria?

211
00:20:29,981 --> 00:20:31,713
yu- yu-

212
00:20:31,866 --> 00:20:38,033
Oh! yuarutiit pilliniaqa imna wani iciw' pissuutiit imna.

213
00:20:38,033 --> 00:20:39,878
Alartelliniunga.

214
00:20:40,192 --> 00:20:47,352
Wii imna-am nalluyaguartaqa. Tang yuarutait-llu niigartellrenka ilait nallunritpiaranka waniwa.

215
00:20:47,380 --> 00:20:51,129
Ca tamalkuan qanruteksugngaaqa ak’a tamaani.
Ii-i

216
00:20:51,219 --> 00:20:51,865
Ii-i

217
00:20:52,608 --> 00:20:53,203
Ii-i

218
00:20:53,228 --> 00:20:54,905
Tamakut-am muiqe’rtut.

219
00:20:54,958 --> 00:20:56,078
Ii-i

220
00:20:56,082 --> 00:20:58,288
Quyanaqvaa cakneq.
Yaa.

221
00:20:58,495 --> 00:21:06,726
Aturciqaput. Nallunaiceciiqamken atuqataqumteki. Aren.
Yaa ii-i, ii-i

222
00:21:06,946 --> 00:21:13,126
Ilurapiit, keggna ilurapakan kegga-i Louie ilurapakan.
Yaa. Ii-i

223
00:21:14,041 --> 00:21:21,053
Cuukvagtulirmiunguuq. Wangkuk-llu keggna-ll’ Kayalivigmiut kinguneqluki.
Ii-i

224
00:21:21,286 --> 00:21:22,397
Ii-i


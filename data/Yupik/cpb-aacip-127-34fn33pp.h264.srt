1
00:00:00,000 --> 00:00:09,051
Aa, wiingaug' iinga atauciikan aipaqngailkeka. 

2
00:00:09,270 --> 00:00:22,220
Aren tuai cunaug tang qanruskeng... qanruskengaini tamalkumta umyuarteqlallinilr iakut. 

3
00:00:22,939 --> 00:00:31,463
Ukut-llu iluraanka cali taui tuaten umyuangqelallrulliniut wangtun.

4
00:00:32,567 --> 00:00:39,567
Aren tuai, tuaten tuai ayuqurlulallruukut.

5
00:00:39,999 --> 00:00:50,729
Tuai tamakut qanrucetemta qanrutkellrit asgurakvakarpeknaki, taugaam ukvekluki. ,

6
00:00:53,632 --> 00:01:07,162
Tayima una wani qanrucuunailnguq.  Qanrucunailnguut qaillun tamaani tangerrluki ciunerkait nallunritlallruitki?

7
00:01:07,683 --> 00:01:20,054
Qanrucuunailnguut qanrucaaqerraarluki qanruyutseng atunritaqatgu waten pilallruit imkut qalartetullret.

8
00:01:20,754 --> 00:01:24,054
Aa, tuai tuaten ayuquraa.

9
00:01:25,178 --> 00:01:31,930
Umyuarpet assikekngaa tekiskuvgu angiciyaaqelarniartuten qanruyutevnek.

10
00:01:32,937 --> 00:01:32,950
empty

11
00:01:32,950 --> 00:01:45,512
Niiteng'erpet  maligtaqutellrunriten elpenek qessanayularyaaqniartuten.

12
00:01:45,804 --> 00:01:52,162
Ca, camek, kitek ayuqestassiigucirluku tangllerpenek tauna cali qanrutkeqerr'u.

13
00:01:52,476 --> 00:01:56,312
Ca tangellren elpet, tangellren

14
00:01:56,750 --> 00:01:59,940
tamakut qanruteklallrat elpet niilluki;

15
00:02:01,337 --> 00:02:05,003
cauga tauna wani, ayuqestassiiguciqerrluten?

16
00:02:06,447 --> 00:02:10,340
Tuai-wa, tauna-qaa qanrucunailnguq?

17
00:02:10,431 --> 00:02:12,971
Ii, qanrucuunailnguq tuaten qanruteklallrat.

18
00:02:13,463 --> 00:02:17,268
Elpet iigpegun tangerrluku tuatnalleq.

19
00:02:17,507 --> 00:02:22,268
Ca ima angi...ca taum angicugyaaqelallrua?

20
00:02:22,907 --> 00:02:33,317
Tua qanrucuunailkelallrit tam'aaggun tuai niiteksaitelallratgun tangvalallruanka.

21
00:02:33,736 --> 00:02:48,500
Nallunritellruanka yukegtauvkenateng ilameggnek ayuqniarluteng catulrianek pitulrianek ayuqniarluteng anrutamegteggun wall' qaimegteggun.

22
00:02:48,887 --> 00:03:01,700
Yuulallruut tamakut qanru, qanruyutem artuqai.  Tamakut ellmegnek maligtaqutenrilnguut qanruyutmeggnun.

23
00:03:02,100 --> 00:03:18,166
Nangteqluteng yuulallruut elluamiuvkenateng tuai imkurluteng camek nuuqiuterluteng. Ca tamalkuan nuuqiutekluku.

24
00:03:18,800 --> 00:03:29,533
Tuai, waten ak'anun'llu yuuyuunateng. Ak'anun unguvayuunateng tuaten umyuarteng aturluku yuulriit.

25
00:03:30,319 --> 00:03:46,833
Ak'anun unguvayuunateng.  Tang ilumun tuai piciutacia augkut qanrutkelallrat.  Ak'anun unguvayuunateng.  Tuai naullungualukarluteng yunriqerraqluteng catairtaqluteng.

26
00:03:47,798 --> 00:03:59,766
Maai, maai ernerput ernerput wani-a ernerput tekitan unawani tekitan. Kitak ernemteni maai

27
00:04:00,268 --> 00:04:15,399
murilkellerpeni ak'a avani, tayima yuunertunruqalalliut.  Qaillun cangallrua elpeni qanrucuunailnguq ernemteni yuullra?

28
00:04:17,233 --> 00:04:28,750
Ernemteni-qaa?  Ya, ernemteni waniwa wangkuta elpet wiinga ernemegni, cukanruutqaa catairutellrat wall'uqaa qaill ayuqa?

29
00:04:28,834 --> 00:04:39,800
Tuai cukanruluteng tamakut qanrucunailnguut imkuni qanruyutmeggnun maligtaqutellriani cukanruluteng.

30
00:04:40,242 --> 00:04:56,100
Cukanruluteng.  Man'a-llu yuugurallrat cukanruluni.  Arnat arnaurteturnirluteng wall'u angutait-llu angutngurteturnirluteng.  Tangriu.

31
00:04:57,846 --> 00:05:06,567
Tuai waten ayuquq man'a.   Tuaten tuai... cukatatkevkenateng.

32
00:05:06,791 --> 00:05:23,066
Taugken imkut qanruyutmeggnun maligtaququrautellriit yuullrat man'a cukavkenani tuar ayuqelria.  Cukavkenani ayuqelriarulriatun ayuqluni.

33
00:05:23,493 --> 00:05:39,033
Tangerrluku.  Tuai waniwa tuai. Icivaqlam ing'um ataurlurpeci-am piicaucarturturalar'aanga tekiartaqami Kang'irnamun.

34
00:05:39,951 --> 00:06:01,300
Tuai piicaucarturlua-am itlermini tuai quyaurlulria cakneq.  "Aling ilungaurluuq quyanaqvaatanem tangellren tauna tuai umyuarpenek-am tuar tuai utumaluten yuulalriaten.  Tangellren quyanaqluni."  Pilaraangaa-am.

35
00:06:01,818 --> 00:06:22,966
Pilaarqa, "Tuai niitelalqa aturluku waniwa ayuqeqcaaralarnilua.  Wiinga-llu aliayulqa maliggluku yuukuma, tuai wangnek pingaitelliniama. Imkut taugaam ayagcianka nangtarkaulliniamki."  

36
00:06:23,603 --> 00:06:37,466
Waten nangteqelqa maliggluku yuukuma nangtarkaulliniamki.  Waniug tuai waten canrilngurnun ugglua umyuameggnek utumalrianek.

37
00:06:37,869 --> 00:06:46,466
Utumalriit uggvekluki. Waniug tuai ayuquralarnilua waten elliryaaqeng'erma naparma.  

38
00:06:47,124 --> 00:06:59,533
Tua-i-gguq, ilumun.  Yuum ayuqucia tuai avai maniqerniluku-am qanertuq.  Yuum-gguq ayuqucia ilumun manian.

39
00:06:59,824 --> 00:07:11,333
Ilii-gguq man'a yuum waten tuai umyuami aliayullra maligtaquurpakarluku yuulria

40
00:07:11,706 --> 00:07:26,466
aliayullni maligtaquurpakarluku yuulria egilrallraallu cukalartuq.  Ilumun tuai ayuqucianek qanqaurlurtuq.  Mikelnguuyaaqluni ingna.

41
00:07:27,054 --> 00:07:36,799
Wangni mikelnguuyaaqluni tan'gaurrluullra canimelnguq, canimecaaqelria.  Piaqaa'am, " Tangerrluku,

42
00:07:37,520 --> 00:07:46,566
Tuai waniug tangerqevnga.  Caunricaqelriaten-llu elpet.  Cayaqlirluten-llu yuurtellruavet.

43
00:07:47,030 --> 00:07:59,999
Tuai man'a maai qanruyukar waten taringecurlanrilngurmi uitaarkaucia-am waten neq'aqercetlaqen waten qanraqavet.

44
00:08:00,268 --> 00:08:11,499
Atauwauguten.  Kiirrarpet-llu napacin cali una napangucin angurrluk uurruteksaqunaku, ilungaurluu."  pilaarqaa-am.

45
00:08:12,387 --> 00:08:25,699
"Uuruteksaqunaku.  Iqua tekicungkumteggu tuai tekiskumteggu kingunrat-ggun imkut maligciiqapuk."  Tua-i-am angqaurlulartuq qailpivkenani.  

46
00:08:41,417 --> 00:08:55,458
Atauciq tayima elpet paiciucukngan wangkutnun kingunerpenun ca arcaqerluku elpet paiciucukngan qanrutkeqerr'u.

47
00:08:56,288 --> 00:09:08,083
Tua-i waniwa augkut avai qanrutkellrenka paiciutekpigainalriatun waniwa ayuqanka.

48
00:09:08,658 --> 00:09:29,749
Tua-i niisnganrilnguq qanruyutminun tua-i tuaten augkucicetun avani niisnganrilngurtun ayuqeciquq.  Niisnganrilngurtun ayuqeciquq cam nurluku, atuurkaan nurluku

49
00:09:30,952 --> 00:09:46,374
Tua-i taugken imna nutaan qanrucunarqelria tuai cali pik'a ciunrani paivngaqaaqluni.  Ciunrani paivngaqaaqluni ayagpakarluni tekitaqluku.

50
00:09:47,040 --> 00:09:55,916
Tuaten ayuqeciquq.  Asgur...asgurtanrilnguq.

51
00:09:56,716 --> 00:10:17,541
Asgurtalriit taugaam qanruyutmeggnek tua-i tuaten ayuqelartut cam nurluki.  Cam nurluki camek piicugluteng tua-i piilutiit piluni paivngayugpagluni.

52
00:10:17,993 --> 00:10:27,416
Cali man'a akusrarun maai ilaitnek yuut allurkengelriatun ayuqelartuq atuurkaatnek.

53
00:10:28,229 --> 00:10:40,791
Tuar atuurkarteng akusrarcullermeggnun navrutaqluku.  Navrulluku tuai atuurkarugateng imkut akusrarcullermeggnun tun'aqluki.

54
00:10:41,259 --> 00:10:59,499
Akleng, cali maai akusrarculriit mat'umek apqiitnek taang'amek mat'umek-llu kuingillermek, tuarpiaq tang imna tamatum imum aturyukngaata anguyakai.

55
00:11:00,169 --> 00:11:12,124
Tuai ellmeggnek anernerteng-llu tunelriatun ayuqaqluku tam'aaggun.  Tuai pillerkaa nurr ukatairrluku tayim nalluyagutaqluteng.

56
00:11:14,354 --> 00:11:36,124
Maai tuai yuut ayuquciqsaguskiit man'a, man'a maai taang'aq kuingillermek'llu mat'umek aipirluku.  Umyugaitnarqelria man'a atungnaquurluku.  Ayuqelriit tuai anernerteng keplaqiit tamaggun-llu.

57
00:11:36,457 --> 00:11:48,999
Imutun kepelriatun ayuqelaqiit.  Qununaq qununaqsaaqaqluteng cakneq kingunrulriani.  Qununaqsaaqaqluteng angtuamek.

58
00:11:49,944 --> 00:12:05,874
Tuai waniug maai mat'um nalliini mat'um atuqengamta nalliini yuut ayuquciqsaguskiit tamarmeng nunat yuita.

59
00:12:06,423 --> 00:12:15,124
Tamarmeng ellarpiim yuan atunglu.. atungnaqengluku man'a maai wag'uq man' taangaq.

60
00:12:16,001 --> 00:12:21,958
Wangkuta call' imum ciungatni imumi taangatullruyaqukut arulatanek.

61
00:12:23,003 --> 00:12:39,333
Arulatanek taangatullruyaaqukut. Imna-llu wii aipaqa kass'anun ayagaarrlunill' tekitnaurtuq missuugmek uumek miss'ugpallermek tekiulluni papinek imalegnek.

62
00:12:40,663 --> 00:12:53,833
Unaug, ukugnek-llu cali miss'uugegnek malrugnek saarralarpallraagnek imkugnun tekiutnaurtuq.  Aipaa una atuugarkauluni papinun.

63
00:12:55,146 --> 00:13:06,958
Aren, wiinga-llu ciunranri wani keniraarluki papit passiluki.  Passiiraarluki puckar aug imiirqamku

64
00:13:07,541 --> 00:13:18,666
tuai tuaten tuai ayuqucirkaat nallunrirluku.  Yuurqaaraat imkut umyuaqurluki imiraqluku puckaq imna.

65
00:13:19,952 --> 00:13:27,124
Ayivrem-llu anrutaanek patuluku.  Ketrirluku tuai cagnilluku.

66
00:13:28,021 --> 00:13:37,416
Ketrirluku.  Tua-ill piqerluni imna puckam-imna patua qerr'uryarturluni.

67
00:13:38,678 --> 00:13:46,374
Qerr'uumalunill erenregni malrugni.  Pingayurkaagnill atraqanirluni.

68
00:13:47,300 --> 00:14:01,749
Tuai atrarluni atraan ikirnaurput ikirpaurput kitelliinilriit imkut tayim papit.  Manaugg painga ecuitepiaq.

69
00:14:03,374 --> 00:14:16,208
Aren, qal'uuricirluki tuai cat makut imirluki.  Essaaniiget-llu imirluki.  Ess'anigpiit wall'u eg'atet imirluki.  Patulget imirluki.

70
00:14:17,104 --> 00:14:25,708
Kingunrall cali kan' qalutnermek saaralirluku arulaarrluku.  Ayagarrluni-llu.

71
00:14:26,464 --> 00:14:40,708
Tamana tamakut-llu imkut aturluki tuai aturluki arenqianateng taugaam tuai tuaten tuai waten makucetun pitaluteng piksaitelallruut.

72
00:14:41,355 --> 00:14:52,833
Kenkutellrat cakaniutevkenani pilallruut.  Equkutevkenateng.  Assikluteng taugaam.  Assikulluteng.

73
00:14:55,208 --> 00:15:10,708
Tuai arulaciinanrill...caqerlua tuai kia ua cakmani nunapigmigmi neqliuratullruamta.  Caqerlua piaqa imna Acill'aq.

74
00:15:11,580 --> 00:15:21,708
"Tua-i wii waniug kelengraatnga taangatulriit niisngairutua.  Tuai taqeq'atartua.  Amlleriuq atullra augum taangam.

75
00:15:22,659 --> 00:15:35,458
Tuall pianga, " Taqkuma-gguq ell'iill taqciquq."  Tuai taqlunuk tuani qanruyullunuk.

76
00:15:35,916 --> 00:15:46,541
Tuai kelengraitkuk-llu qakemkut ilangcinanrirluki.  Catuqatalriit augkut Caninermiut.  Tua-i

77
00:15:47,846 --> 00:15:57,958
Wii tam'aken tuai taqellruunga tuai.  Akaurtuq taqucilqa.  Tam'aani pinirpaglua yuullemni, yuullma nalliini.

78
00:15:59,078 --> 00:16:11,791
Tuai taqelqa ak'aquucuurtuq tayima.  Tuai taqlunuk tamamegnuk.  Tuai tamatumek tuai taqlunuk pitateklunuk.

79
00:16:12,622 --> 00:16:25,458
Arenpiapakar, ilungaurluun pitsaqevkenak arnaarmek aipangkuvet.  Umyuallgutekluni atam taugaam uitauralleq, nutaan atam.

80
00:16:26,420 --> 00:16:31,041
Umyuallguteksagulluni aipaqutelleq, nutaan atam.

81
00:16:32,376 --> 00:16:47,791
Tangerrluk wiingaurluq-llu waniwa aiparma imum tungiinun camek umyuarniurutaitellnek quyapialalrianga watqapik.  Quyatmek taugaam.

82
00:16:48,372 --> 00:17:00,958
Umyuarteqaqlua-llu anirta maaten ciullegaanga anirta wii pisquciinek narurtellrunritlemnek quyatengqelartua.

83
00:17:01,860 --> 00:17:08,999
Anirta wii pisqutiinek narurtaarpeknaku aipaqellrulliniaqa tangvallemni.

84
00:17:10,061 --> 00:17:19,666
Tamana tamai quyatekluku narurtaarutevkenanuk ayuqellerpuk quyatekluku.

85
00:17:20,132 --> 00:17:30,208
Ellin-llu cali waniug, imumi waniug cunaugg anerneriqatarluni.  Wii qailpicinaku tangvangramku.

86
00:17:31,115 --> 00:17:40,291
Waten pianga. "Akitaigguq ingkut kitugteqerlaki.  Qavarningami-gguq tuai waniug qavaqatartuq."

87
00:17:41,247 --> 00:17:49,291
Waniug akwauvaq atakuluku pagaani qanrutkelaryaaqaa Jesus-aaq.

88
00:17:50,160 --> 00:18:00,791
Yuk-gguq pag pam'aranrilnguularpagta.  Pagai-gguq-am ayagturtuq.  Aciliurturluni.  Una tuai takuyarluku ay'aagaraqlluni.

89
00:18:01,998 --> 00:18:13,333
Yuk-gguq pag pamaqcuaranrilnguularpagta.  Atakuluku tuani una-am qanertuq, "Jesus-aaq-gguq man'a itqatartuq."

90
00:18:13,842 --> 00:18:31,124
"Itertuq-gguq".  Tuai itran qalaruskii angnirluni cakneq Jesus-aaq.  Tuai tangvagluku qalaruskii tuai.  Piqerlunill qanerluni, "avai-gguq-am tuai an'uq." 

91
00:18:33,598 --> 00:18:50,041
Aren tuani tuai unuakumi anernerillruuq.  Inarrluku.  Inarqaarlukull iquanun wii wavet aqumqerlua.  Uligluku-llu inarcuan.  Qavarningami-gguq waniug qavaqatartuq.

92
00:18:50,758 --> 00:19:07,333
Uyaquni mak'arrluki pianga.  "Tuai usuurluuq, nalliini imumi aipaqsugluten aipaqsagutellruyaaqamken taugaam-gguq tuai waniug qavarnigami qavaqatartuq.

93
00:19:08,212 --> 00:19:21,291
Qaillun-llu piqatallminek qaneqsaunani.  Umyuarteqnaurtua waniug aling aren unugpak-ggem qavallrungatuq.  Piluku, kelluqurluku qavalaama.  

94
00:19:22,775 --> 00:19:38,083
Tua-i-tang anernerilria tuai anernera qaskelliinaryartulria. Anernen'i nucugaarluku ancaaqnauraa. Igyaraani-llu watqapik nuagglugmek-lli cataitellar.

95
00:19:39,216 --> 00:19:43,958
Aren tuar ilumun qavaryartulria tuai qavaqerlunillu. 

96
00:19:44,937 --> 00:19:52,708
Cunuag im tangvaurtelluni call' yug im ayagyuallminun uternaluni kegg'inaa. 

97
00:19:53,458 --> 00:20:07,999
Kegg'iinaqertaarii assipiaq.  Tuar wani angukaraurluurrluni pinrilnguq.  Kegginaqertaarii aspiaq.  Tuar wani ayagyuaraq taklalria. 

98
00:20:12,037 --> 00:20:25,333
Cali imum ilungaurlurpet ataani imna tua tum'artaa.  Tuarpiaq ataakumi waten pingayuni ernerni uani nem'i uitavkaatni. 

99
00:20:26,105 --> 00:20:31,958
Waniug pingayuagnek atakuyartuan man'a agayuvigmun tagulluku.

100
00:20:32,749 --> 00:20:45,541
Unuaquan tagngamta tangraqa.  Aren, ilungaurluun imna ayagyuaqapiarallminun irniangeksaitellminun utertellinilria. 

101
00:20:46,114 --> 00:20:56,833
Nem'ill uiallran assinerpaksagulluku.  Ayagyuakaca...kiakiq tayim ayagyuakenritau tangertiin ayagyuakluku.

102
00:20:57,458 --> 00:21:11,874
Tuarrguq waniug irniangeksaitellria-gguq tuar wani.  Kegginaqegtaarii tuar ilumun irniangeksaitellminum awavet utertellinilria.  Assipiaq tangvallra. 

103
00:21:12,527 --> 00:21:17,374
Tuai tang taunall' qaill caqatauciinani ayuqellrullria. 

104
00:21:17,887 --> 00:21:28,124
Irnianill ukut agayussuutnek, agayunermill piami, agayussuutnek atuavkarluki waniug cikyutell'uni. 

105
00:21:29,214 --> 00:21:35,958
Ugum-wa ilungaurlurpet itgaikun cali tegumiaqurqii kanan ket'iini. 

106
00:21:36,916 --> 00:21:42,749
Ukut-wa irniarin cali cikyulluku agayussuutnek cali atualriit. 

107
00:21:43,472 --> 00:21:55,291
Tua-ill taqluteng-am uitaqallratni waten pii. Arulaingqaqallratni.  Imumek 'Aaliluyaamek' atuqerci. 

108
00:21:56,074 --> 00:22:03,916
Tuai nallunrilamegteggu-am aturluku ugkut irniarin.  Aturluku tuai.

109
00:22:05,045 --> 00:22:16,166
Iliit-am uyaqurrikun qes'arluku waten pingnaurluq Ap'acaaq.  Maani irniyartuumauq. Ap'acaaq irniarin iliit. 

110
00:22:17,040 --> 00:22:23,416
Uyaqurr'iikun qes'arluku.  Cayukanirluku-am kegginaa igvartuq quuyuakacagaum...


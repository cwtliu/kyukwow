1
00:00:15,970 --> 00:00:23,690
Wanigga-am ukut quyanarqeqapigtellriit naken amaken yaaqvaneng tailuteng qanercillua wanigg’ qaneryugnaitellemneng

2
00:00:23,695 --> 00:00:25,270
Qaneryuumillernaamneng.

3
00:00:25,270 --> 00:00:31,810
Yaani-llu KYUK-mun iliini tekiartaqama qaneryuumiryaaqaqua.

4
00:00:31,815 --> 00:00:38,585
Qanqeryuumiryaaqaqua mat’umeng waten tan’gurraat ilii cillangarteqernayukluku.

5
00:00:39,015 --> 00:00:49,630
Kitak’ wanigga tau͡gaten tamana qanelqa niilluku niicugniliani tamalkurpeci au͡gaqliitni-llu au͡gani, qang’a-llu maani wani Naparyarmiuni.

6
00:00:49,630 --> 00:00:56,540
Wanigga-tuq maa-i iliit yuut atauciungermi umyugaa qanqerli tamatumeng.

7
00:00:56,540 --> 00:01:02,370
Arcaqerluku man’a yuum iqungutkekii man’a aturyuk’ngarci man’a

8
00:01:02,370 --> 00:01:11,100
Alarqutngukan, alarqutngukan man’a taangaq aturyuk’ngarci kituungermi atuyuicaraa.

9
00:01:11,100 --> 00:01:14,870
Alarquutngunrilan maa-i inerquutaungan aturyugaqaa.

10
00:01:14,870 --> 00:01:20,720
Alarquutet tau͡gken aturuyuyuunaki, aturyugluki, aturyugpegnaki.

11
00:01:21,220 --> 00:01:30,110
Alarquutngunrilnguut tau͡gken piluki-wa, ayimumalriatun piluki, ayimumatekluki.

12
00:01:30,110 --> 00:01:34,520
Tau͡gaam tau͡ga-i quyanarquq tau͡ga qanqe’rtua wanigga amllenrilengraan.

13
00:01:34,520 --> 00:01:38,790
Quyana cakneq, piuraqici, tau͡ga erneqegciki tau͡gaam.

14
00:02:01,410 --> 00:02:10,050
Atullruunga makuneng imumi callarterpallratni Hooper Bay-rmiut mikelngurrartuumarmeng.

15
00:02:10,055 --> 00:02:12,425
Atulqaqa man’a

16
00:02:12,675 --> 00:02:19,115
Niitetuama qaillun yungcautengqesciigalan all over.

17
00:02:19,280 --> 00:02:27,390
Callanret angturriluteng-llu, nullumni-ll’ camani ircaquqa maliggluku nutngaryaurrluteng.

18
00:02:27,470 --> 00:02:33,180
Tua-ll’ umyugartunglua imkut qagkumiut qanellrat eneqakluku.

19
00:02:33,180 --> 00:02:39,710
Imna teq’uq, amaurrlugam teq’urra aqvaluku [?].

20
00:02:39,710 --> 00:02:45,330
Pia, aqvaluku wii assigcirluku taumeng erurlua.

21
00:02:45,335 --> 00:02:47,675
Whoo, very strong.

22
00:02:47,710 --> 00:02:51,430
Kirrelvagluni-ll’ qaika, sore.

23
00:02:51,435 --> 00:02:56,505
Sore-arluni maa-i, nulluugka-llu erurlukek cuvayaq au͡g’arluku.

24
00:02:56,505 --> 00:02:58,875
Cuvayillinilua.

25
00:02:58,875 --> 00:03:03,645
It’s like fish-am cuvayga from the sores.

26
00:03:03,645 --> 00:03:13,135
Taqngama-llu makut boil-allrenka, boil-allrenka, kuvluku taunga auġg’arluku, allameng rinse-autekluku makut.

27
00:03:13,135 --> 00:03:15,845
Rinse-arlua mecuitneng.

28
00:03:15,845 --> 00:03:23,695
Rinse-arluku taq’ngama nutaan keyianeng nangteqluni qaika, tamalkurmi nutngalriatun ayuqluni

29
00:03:23,695 --> 00:03:29,065
Too many sores in my body, mostly in my sit.

30
00:03:29,455 --> 00:03:35,755
Anturriluteng, nutengvagluteng from my heart, maliggluku.

31
00:03:36,040 --> 00:03:40,890
And next day assiriqliama assirilua

32
00:03:40,890 --> 00:03:45,190
Yuryugumaluku-ll’, it’s like I smell it for long time.

33
00:03:45,195 --> 00:03:49,575
Qanemneng, aneryaamneng au͡g’asciigalnganani.

34
00:03:50,210 --> 00:03:59,420
Tau͡ga-ll’ unuaquani imkucirlua, tupagtua perriteqalliniluteng, dry up-aqalliniluteng.

35
00:03:59,550 --> 00:04:08,180
Dry up-arngameng-llu maliggluku taun kengelkelluku assiriinarluteng, kiitau͡gan’ assiriut.

36
00:04:08,840 --> 00:04:13,830
Kinguakun-ll’ tayim’ pinqigtevkenii tau͡gaten.

37
00:04:39,650 --> 00:04:46,840
Waniwa mat’um nalliini uksumi

38
00:04:46,840 --> 00:04:53,640
Ukut waniwa ellalliurcuutet, qerrullik ellalliurcuun

39
00:04:53,915 --> 00:05:02,655
Taukut tua-i uksumi waten cataicunailnguut ayagaluni.

40
00:05:07,420 --> 00:05:14,980
Tua-i uum temem waniw’ assirluni

41
00:05:16,152 --> 00:05:28,937
Tuaggun cali maani nunam qaingani pekeskumta yuilqumi, ukut tua-i waniw’ ellalliurcuutet, yaa, cataicunailnguut

42
00:05:28,944 --> 00:05:34,658
Uum temem assirluni pillerkaa.

43
00:05:35,336 --> 00:05:46,279
Tua-i-llu pitsaqevkenani cali ellalliurcuutaunani yuilqumi arenqiallugeskuni

44
00:05:47,911 --> 00:05:55,854
Ellaqerruskani, tua-i wangkuta alerqutullruitkut

45
00:05:56,364 --> 00:06:07,963
Ayuquciiruskuta-gguq, ayuquciireskumta ayagiinarpek’nata arulaiqilta

46
00:06:08,423 --> 00:06:11,938
Wall’u pirtunguskakut.

47
00:06:13,454 --> 00:06:19,611
Nutaan-gguq waten tua-i nangrramta pikumta

48
00:06:21,054 --> 00:06:32,682
Camek-wa tua-i piinata ayagakumta, aklumek kangcirarrarmek-llu piinata

49
00:06:32,694 --> 00:06:35,880
Waten alerqutullruitkut:

50
00:06:35,893 --> 00:06:46,678
Tua-i-gguq arenqiallugeskumta pirtunguskakut, waten qanikcaq elagluku.

51
00:06:51,019 --> 00:06:57,947
Tuavet tua-i itqilta, camek tau͡gaam cali tegumiarrarluta.

52
00:06:57,970 --> 00:07:04,928
Una-gguq waniw’ ayaruq uum temem cali anirtuumatkaqaa.

53
00:07:04,938 --> 00:07:14,881
Wall’u uksumi ayaruilkuni, ca-w’ tua-i naparraq tegumiaqluku ayagakuni.

54
00:07:14,944 --> 00:07:24,559
Tua-i-llu pirtunguskani ayuquciiruskuni elaulluni qanikcautelluni.

55
00:07:24,574 --> 00:07:33,717
Tau͡gaam cali imkunun, kanarviknernek iciw’ aptukput ilutulriit?

56
00:07:33,735 --> 00:07:39,892
Pirciqan pagna qertuluni, tua-i-llu una ilutuluni

57
00:07:39,901 --> 00:07:46,144
Tamaavet-gguq qanikcaucetenrilkilta.

58
00:07:46,169 --> 00:07:54,840
Imumun-gguq tau͡gaam waten qerkilngurmun elagluku tauna.

59
00:07:54,857 --> 00:08:07,428
Iqtumta tuavet tua-i engelqayaguskumta, una imna itlerput patuqerluku qanikcarmek.

60
00:08:07,433 --> 00:08:11,619
Tau͡gaam-gguq engelqiutevkenata.

61
00:08:11,633 --> 00:08:20,475
Waten elliuraqluku qanikcaq, una-llu naparrluku pagaavet, ukilluku pikna.

62
00:08:21,792 --> 00:08:30,350
Tua-i qanikcauskakut pikna tua͡gaam waten elliuqaqluku.

63
00:08:30,914 --> 00:08:37,885
Umcikuni-gguq qanikcaam aciani epciquq yuk.

64
00:09:07,377 --> 00:09:20,706
Tau͡ga maa-i alarquutet-wa tamakut tan’gurraullemteńi elpengelqa tamana waten civugngaluni pinarqenrituq.

65
00:09:20,721 --> 00:09:32,850
Iliini anrutamineng-llu makuneng lavkaaneng piitellratni, unangkengameggneng tau͡gaam maaken piaqata

66
00:09:32,858 --> 00:09:40,030
Iliini-llu anrutaq-wa kanavirutekluku.

67
00:09:40,054 --> 00:09:50,226
Cali caitellemteńeng, aturaitellemteńeng, tamakuneng kanavirucirluta pitullruukut civugngavkenata.

68
00:09:50,530 --> 00:10:01,645
Tamakut yullret angullrenka unangkengameggneng tau͡gaam maaken cuverkengameggneng, lavkaaneng pivkenateng.

69
00:10:01,663 --> 00:10:07,006
Tamakuneng tau͡ga neq’lirluteng pitullruut.

70
00:10:07,022 --> 00:10:12,851
Cali temait kayullruuq, nallunritanka.

71
00:10:12,865 --> 00:10:22,594
Makut ping’e’rmeng ak’allauluteng tang’nge’rmeng pillret waten tau͡ga kayungluteng pillruluteng.

72
00:10:22,624 --> 00:10:29,482
Cali tamakut elpenga’artellrenka tangellrenka yuut assillruut.

73
00:10:29,493 --> 00:10:34,536
Naklegtarluteng, qanruyutai cali.

74
00:10:34,556 --> 00:10:38,042
Assirluteng tau͡ga tau͡gaten ayuqluteng.

75
00:10:38,052 --> 00:10:44,324
Qanruyutai tau͡ga tau͡gaten ayuqluteng pillruluteng.

76
00:10:45,314 --> 00:10:56,914
Qanruquratulqaatnga tamakut pistekama, uyviitesqevkenii waten pisqevkenii.

77
00:10:56,927 --> 00:11:04,484
Akuyrartellriit-llu makut ilagarluki pitullruunga.

78
00:11:04,489 --> 00:11:15,689
Tau͡ga-gguq tamaa-i tamakut-wa akuyrarulluteng, akuyrarrluteng pilriit cameng-wa unangnarqevkenateng.

79
00:11:15,706 --> 00:11:26,477
Tau͡gaam una umyugartuareluni, qaillun-wa picirkani tamana-wa piureluku pilria-wa

80
00:11:26,494 --> 00:11:32,279
Elluarrluni, assirluni-wa eglertetullruuq.

81
00:11:56,836 --> 00:12:03,979
Una-gguq wanigga wangkut yungcautvut rosewort-aq.

82
00:12:05,764 --> 00:12:08,764
Yugtun atengqerrluni caqlaq.

83
00:12:08,783 --> 00:12:11,626
Igyariqaqamta yungcautvut.

84
00:12:11,633 --> 00:12:14,575
Wanigg’ kepqataqa, kepluku.

85
00:12:15,688 --> 00:12:17,516
Aling.

86
00:12:18,276 --> 00:12:23,248
Kepluku wanigg, iliineng kepluku tamualua.

87
00:12:23,271 --> 00:12:28,842
Yungcautellrit maa-i makut akurtellratni yungcautaitellratni.

88
00:12:38,843 --> 00:12:47,943
Maa-i makut igyariq’qapiarellemni-ll’ iciu͡gaq cayaaqlua yungcartet kapureyaaqlua taqlua clinic-aryaaqlua.

89
00:12:47,959 --> 00:12:54,317
Kapuryaaqlua tau͡ga. Makut-am teguqerluki nerlua.

90
00:12:54,337 --> 00:12:59,652
Tau͡ga-ll’ nerlua maaten unuaquani piaqa igyariqelqa tayim’ tamallinilria.

91
00:12:59,662 --> 00:13:03,691
Akaurtellrani tau͡gaam makut maa-i yungcautellrit.

92
00:13:03,707 --> 00:13:07,449
Au͡gna pitangqertuq, pau͡gna-llu.

93
00:13:07,960 --> 00:13:12,174
Nulagaqameng tau͡ga amlletuut, amlleq.

94
00:13:12,192 --> 00:13:18,449
Maa-i-ll’ quyurciluteng, I got one whole jar-aq imirluku.

95
00:13:18,644 --> 00:13:23,387
Qessakengraaki-llu alikengraaki panima makucit

96
00:13:23,400 --> 00:13:36,514
"Usviipaa-ll’ elpeni. Grandma-rpet-ggem pitulqaaten igyariqaqavet makuneng neresqelluten. Tamualiqu’urluten-ll’ nerqeńauraaten callarciaqan."

97
00:13:36,519 --> 00:13:41,191
Akaurtellrani tau͡gaten tua-i pitullruukut.

98
00:14:05,475 --> 00:14:10,375
Pakissaakuma-gguq utngungsaraat neqaitneng pakissaakuma

99
00:14:10,388 --> 00:14:17,945
Pakikengkuma, pakikengkuma quarruugneng, needlefish

100
00:14:18,136 --> 00:14:23,593
Taukut-gguq ilaiqaqilaki, ataucimeng tau͡gaam, just one.

101
00:14:23,606 --> 00:14:29,406
Tua-i-ll’ pakissaag[gviirlua] pakikengua ik’ikik’ pekluteng.

102
00:14:29,421 --> 00:14:36,907
Tua-ll’ umyugartuqaqilii, "Ala, Aanama-ggem pakikengkuma quarruugneng ataucimeng neresqelqaanga."

103
00:14:36,926 --> 00:14:40,083
Tau͡ga nerqaqilii ataucirmeng.

104
00:14:40,094 --> 00:14:45,894
Ayakataraqama tau͡ga cailkamun-llu alarqurnauraanga tau͡gaten.

105
00:14:45,903 --> 00:14:55,932
Tuamtell’ caqerlunung, caqerlua, aipaqa taunga pakikenguq, Ignatius Black-aq-llu wangkuk friend-aqellruamegnung miktellmegni.

106
00:14:55,947 --> 00:15:00,075
Pakikengami im’ qayagpagaanga, "Ala, cat makut?“

107
00:15:00,095 --> 00:15:06,652
Ala maaten ullagluku piaqa, imut ciissit.

108
00:15:10,432 --> 00:15:14,461
Cat imkut ciutmun itetulit meriit.

109
00:15:14,474 --> 00:15:19,445
Ala tamakut pekluteng. Qaill’-kiq nernaqsartat?

110
00:15:19,457 --> 00:15:26,457
[?]nguaryaaqvimneng tau͡ga niiskilaku tauna aipaqa, "Quurruugunritut. Wii nerngaitua tamakuneng."

111
00:15:26,471 --> 00:15:28,985
Ayaglunung-llu.

112
00:15:28,988 --> 00:15:37,803
Cunagg’ tekicamegnung-am Aanama, taum great-grandma-ma apqangaqekiinga tamakuneng qaillun pillem[neng].

113
00:15:37,819 --> 00:15:42,048
"Tau͡ga-llu-q’ nerellrun[rituten?" "Nerqallruunga." Quyaklua-llu.

114
00:15:42,061 --> 00:15:44,075
Ala caullruat?

115
00:15:44,091 --> 00:15:50,449
Maybe Aanama calqeńgatai. Calqeńgataanga.

116
00:16:15,916 --> 00:16:27,430
Cali imkunun qetunrayagaqa piipiqa, last baby-qa keggluku, anngaan keggluku.

117
00:16:27,456 --> 00:16:32,413
Ukuakun tau͡g keggsaaqluku, ukuakun keggsaaqluku malrugneng.

118
00:16:32,423 --> 00:16:47,438
Maaten alaqaqa makucimeng tegulluni taukuk qamavet keggutain enait makucineng kevirturaqai.

119
00:16:47,456 --> 00:16:50,656
Kevirturluki nemerluku-llu.

120
00:16:50,666 --> 00:17:01,138
Maaten unuaquan manii, ala mamqertelliuq tayim’. Puverpalleq-ll’ imna red-aulleq tayima.

121
00:17:01,151 --> 00:17:07,394
Tau͡gani clinic-iurtet-ll’ iillakelqaat, [?]-aq.

122
00:17:07,401 --> 00:17:09,601
Kapurarkauyaaqluni.

123
00:17:09,620 --> 00:17:15,720
Ayagyunrilami-am amavet, atakuani wanigg’ unuaquani ayagciqluni

124
00:17:15,736 --> 00:17:19,936
Makucineng kevirturallii nallumteńi.

125
00:17:19,955 --> 00:17:26,212
Tayima-ll’mamlliniluteng. Caniluku-ll’ tayim’ makuni piniyuunaku.

126
00:17:26,219 --> 00:17:30,062
Makuneng kevirturluku.

127
00:17:57,142 --> 00:18:08,185
Tau͡ga-llu wii angayuqaagka-am maligtaqungnaqlukek miktellemni yullrulrianga.

128
00:18:08,484 --> 00:18:14,213
Aatama-llu qaneryaraa umyugamneng tamayuunani au͡gna.

129
00:18:14,703 --> 00:18:24,874
Qanrullua, assirpegnii cuukuma nunanun ayakuma nunakenrilkemnun

130
00:18:25,088 --> 00:18:33,288
Atqa niiskunegteggu tau͡gaggun inerciiganii wii callemkun nallungaitniluku.

131
00:18:33,309 --> 00:18:42,938
Kaynguyugcetaarlua qanrutellrukiinga. Wanigga-llu umyugaqenriyuunaku tamana wii alerquutekellra.

132
00:18:45,058 --> 00:18:53,143
Aanama cali ilanka naklekureluki pisqelluki qanrut’tullrulua.

133
00:18:53,546 --> 00:18:58,875
Elpeci angayuqaaci ayagyugarni niiyngaarkaugaci.

134
00:18:58,895 --> 00:19:03,623
Miktellerpecini-llu qanruyutelci unimeqaqsaunaki.

135
00:19:03,923 --> 00:19:12,109
Arcaqerluci enem iluani angayuqaarci takaqerkaugarci.

136
00:19:12,125 --> 00:19:17,554
Qancurlagaksaunaci wall’u-qaa cat pileryagaksaunaki.

137
00:19:17,561 --> 00:19:22,061
Angayuqaarpeci umyugait pekcetenrilkurrluki.

138
00:19:22,275 --> 00:19:31,489
Angayuqaaci angayuqaarulriani iluteqaqut nalluvcini qaillun picurlagaluci piaqavci.

139
00:19:56,466 --> 00:20:02,224
Tau͡ga-llu ukuk angayuqaagma waten qanrut’tulqaagnenga:

140
00:20:03,216 --> 00:20:14,273
Cameng mat’umeng puyumeng-llu wall’u-qaa naryalngunarqelriameng enemni pikuma

141
00:20:14,286 --> 00:20:20,786
Miktellemteńeng ayagluta uqumeng qengaput iluitgun mingutulqai

142
00:20:20,805 --> 00:20:29,076
Nasqulngunayukluta, tepmun-llu tamatumun assiirutnayukluta.

143
00:20:29,094 --> 00:20:36,822
Ayuqluku maa-i kaassaat, puyuunrilnge’rmeng kaassat naryalngunarqelriit.

144
00:20:36,874 --> 00:20:46,874
Qengaput mingugarkaugaput iluitgun, cali mikelnguut qengait mingugluki.

145
00:20:47,405 --> 00:20:53,348
Cali-llu cailkamun ayakuvci nangteqkuvci

146
00:20:53,357 --> 00:20:59,843
Cungcautekaituci cailkami uitakuvci arenqiallugeskuvci.

147
00:21:01,477 --> 00:21:09,091
Uquutengqerquvci cakneq quyerluci, qamna assiilkan igyararci kapqelqilluni

148
00:21:09,109 --> 00:21:14,509
Uqu’urmeng aygurarturarkauguci. Aanama pitulqaakut wangkuta.

149
00:21:15,049 --> 00:21:20,634
Cali-llu quyeryuarassiyaakumta meq’ercilluta

150
00:21:20,654 --> 00:21:28,011
Aspirin-arkaitellemteńi tau͡gaten miktellemteńi pitulqaakut clinic-angqeyuitellruamta.

151
00:21:54,488 --> 00:22:02,688
Man’a taangaq elpecinun assinritapiareyaaquq atungnaqellra.

152
00:22:02,700 --> 00:22:11,385
Tau͡gaam taangaq man’a trouble-aamun tau͡gaam pinaqluni.

153
00:22:11,398 --> 00:22:20,698
Cali yuk taangarpakarluni iqlutmun piarkaqenrilkeńi tekilluku ellmineng picurlatuuq.

154
00:22:20,713 --> 00:22:24,699
Cali man’a meluk aipaa...

155
00:22:24,938 --> 00:22:27,338
Patuu.

156
00:22:27,354 --> 00:22:38,782
Aipaa tamana meluk man’a umyugamun tau͡gaam ayatulria, man’a-llu tema tapulluku.

157
00:22:38,797 --> 00:22:43,168
Wii atuyuicaaqaqa qaillun ayuqellra.

158
00:22:43,174 --> 00:22:53,259
Tau͡gaam niitetuama wanigga tamatumeng melugmeng ayuqucianeng, umyugaq tau͡gaam navgutuniluku.

159
00:22:53,281 --> 00:22:58,952
Cali qavarturangluni tauna melugpakatuli.

160
00:22:58,960 --> 00:23:04,189
Tau͡gaten niitetuunga tamatumeng melugaqata.

161
00:23:04,210 --> 00:23:10,339
Ilumuuluni tamana pituyugnarquq.

162
00:23:10,346 --> 00:23:14,260
Melugpakalria man’a qavarturangluni.

163
00:23:14,276 --> 00:23:19,076
Cali unim[yutangluteng], you know?

164
00:23:19,387 --> 00:23:27,087
They forgot what to do. Ellirraarluki-llu cat wanirpaagaq nalluyagutaqluki.

165
00:23:51,985 --> 00:23:58,114
Ataucirqumek epsarpiallruukut pavani.

166
00:23:59,197 --> 00:24:06,326
Pingayuuluta, kinguqliqa, au͡gna-llu Kuigglugmiungurtelleq, wiinga-llu.

167
00:24:09,762 --> 00:24:22,090
When we set up a tent in a deep hollow, a blizzard started at night.

168
00:24:22,107 --> 00:24:27,121
Waten anuqlirluku pilltemteńi ellaqertelliniluni.

169
00:24:27,132 --> 00:24:34,760
Uiga’rtua epsalngupiarlua. Mak’arcaaqellrianga puukarluku man’a.

170
00:24:34,777 --> 00:24:40,477
Cunaw’ tua-i waten engillinikii qanikcaam.

171
00:24:40,487 --> 00:24:51,801
Pegnem tuani anellruukut, akluput-llu mecungluteng, amta-ll’ ella qakemna nengelvagluni.

172
00:24:51,824 --> 00:24:59,167
Qanikcaam acia waten umcigluni kiirtulliniuq, epsalngunaqluni.

173
00:24:59,386 --> 00:25:08,501
Qanikcaq tua-i waten urugturluku akluput qaingit mecunglluteng inarrviput.

174
00:25:10,524 --> 00:25:26,310
Taumek tamana waten inerqutullruitkut: ellaqerruskakut tuaten tua-i ilutulrianun uqitesqevkenata, qanikcautesqevkenata.

175
00:25:26,326 --> 00:25:34,240
Tau͡gaam qerkilngurmun, wall’ qanikcangraan mamkitarkamun.

176
00:25:34,541 --> 00:25:41,413
Waten cali ukiarrluki pikna, tuaten tua-i arulaartaqluku.

177
00:25:43,490 --> 00:25:51,832
Tuamtellu cali waten nallunrilkumteggu kingunerput tekitarkaunrilkumta

178
00:25:51,843 --> 00:26:01,057
Camek-gguq kapuarciluta nunam taum ciunemta tungiinun itqilta.

179
00:26:01,417 --> 00:26:09,760
Tua-i-gguq assirluni eruskakut

180
00:26:09,773 --> 00:26:18,230
Imna tua-i tauna nalluvkenaku ayuquciitevkenata ciunerput amna ullagarkauluku.

181
00:26:18,453 --> 00:26:34,109
Tang tua-i man’a au͡gna-w’ tua-i elpekqallerput apertuarassiyaagumanriami-w’ tua-i

182
00:26:34,126 --> 00:26:41,341
Wangkuta-llu apertuanriamteggu waten nallungekput.

183
00:26:41,353 --> 00:26:46,882
Cauciirulluta mat’um nalliini.

184
00:27:11,658 --> 00:27:25,644
Cali umyuaqelalqa, au͡gkut makut anglicartellemta ilaput nalluvkanritellruit.

185
00:27:25,658 --> 00:27:40,887
Nani nunani allani uitangraata, iciw’ maa-i ilu’uqniluki, angakniluki, anaanakniluki, nuliacungaqniluki.

186
00:27:40,903 --> 00:27:44,403
Tamakut apertuamalaryaaqut.

187
00:27:45,788 --> 00:27:56,402
Maa-i mat’um nalliini waten cakucirulluta pilriakut.

188
00:27:56,901 --> 00:28:09,486
Waten avani wangkuta waten tan’gaurlullraullemteńi apertuatetullruitkut au͡gkut anglicartemta.

189
00:28:09,501 --> 00:28:23,615
Waten-llu nunanek tekitaqameng ukut ilakellriit, tekitaqameng apertuatnauraitkut.

190
00:28:25,439 --> 00:28:31,182
Wangkuta-gguq tauna-llu cakukut.

191
00:28:31,189 --> 00:28:38,303
Ilu’urqukut wall’ usrukukut. Tuaten tua-i.

192
00:28:38,322 --> 00:28:46,680
Tamaaggun waten nalluyuqenriqertaqluki apertuamataqamta.

193
00:28:48,526 --> 00:28:56,183
Tau͡gken mat’um nalliini tua-i cakuciirulluta.

194
00:29:01,041 --> 00:29:08,784
Maaggun-llu cakuciirutlemteggun, apertuacimanritlemteggun

195
00:29:08,789 --> 00:29:14,518
Mat’um nalliini nakukutengluteng yuut.

196
00:29:14,736 --> 00:29:23,693
Amta-ll’ waten ilakutaqluteng-llu ping’e’rmeng nallukulluteng.

197
00:29:23,709 --> 00:29:27,467
Inglukutengluteng mat’um nalliini.

198
00:29:27,479 --> 00:29:32,794
Au͡gkut avani nepaitellruut yuut.

199
00:29:33,481 --> 00:29:39,709
Tua-i nakukutellriartaunani.

200
00:29:59,452 --> 00:30:03,181
Assiriyaaqukut nangteqenrirluta.

201
00:30:03,192 --> 00:30:16,835
Kass’at makut aklirtungluta aturamteggun, ayagassuutemteggun, cat-ggun tua-i, neqkamteggun, makutgun-llu enetgun.

202
00:30:17,011 --> 00:30:26,569
Nangteqenrirluta. Nengelvagnanrirluteng tua-i unugmi. Kiirpiurturangluta.

203
00:30:27,845 --> 00:30:31,174
Assiriyaaqluni.

204
00:30:31,194 --> 00:30:38,080
Tau͡gaam assiirulluteng, assiirulluta mat’um nalliini

205
00:30:38,097 --> 00:30:42,625
Nakukutengluteng, tuqurqutengluteng.

206
00:30:45,284 --> 00:30:52,669
Qaneryaram mat’um apertullra natruartevkenaku.

207
00:30:54,449 --> 00:31:07,392
Kitak’ waten tua-i niicugnilriani tan’gaurlurni, nasaurlurni umyuaqelarniarci au͡gna niitellerci.

208
00:31:07,402 --> 00:31:13,016
Au͡gkut anglicarteput waten ayuqellrunritut.

209
00:31:13,257 --> 00:31:24,857
Aturanek amllernek enem iluani pitangqellrunrituq, enait waten ayuqellrunrilameng.

210
00:31:25,163 --> 00:31:38,649
Unugmi-llu qava’arqameng nengelvagmi qaltat tua-i makut mernek imalget cikumaluki, cikuaqluki.

211
00:31:38,667 --> 00:31:47,952
Kaminiam-llu qainganlengraata imkut saaniget puqlanillrung’e’rmeng ilait tua-i cikumaaqluteng.

212
00:32:08,699 --> 00:32:14,213
Tamaani 1930s qanikcarpatullruuq tan’gurraulua.

213
00:32:14,353 --> 00:32:25,353
Iliikun ungaliquluni waten qaniquluni-ll’ piaqan maraq cirmiggnilaraat, cikuluni-gguq.

214
00:32:25,359 --> 00:32:33,445
Maa-i qanikcangqeng’e’rmi cirmigcimanrituq man’a nunapik.

215
00:32:34,905 --> 00:32:44,891
Waten qanikcing’e’rmi iliikun merpayuituq mel’ing’e’rmi, tau͡gaam cikuineq man’a enetnaciarlartuq.

216
00:32:44,904 --> 00:32:51,733
Tamaa-i-gguq aipaagni qerruvkaqtaarluni merkani nangciqaa.

217
00:32:52,256 --> 00:32:58,742
Tau͡gaam imumek cikuugaqami tuatnasciigataqan nutaan merpaglartuq.

218
00:32:58,750 --> 00:33:04,178
Cali makut kuiget qanikcarmek amllermek imangqerrluteng cali ciku mamtunrituq.

219
00:33:04,199 --> 00:33:13,942
Mamtulaucimitun mamtunrilan imartung’e’rmi ulerpagnayukluku wii umyuarteqenritua tamatumek picirluku.

220
00:33:14,079 --> 00:33:21,236
Tamaani-qaa yuut wani nengelvakaya’gqan, maa-i-cetun ayuqenrilnguq nallunrilken.

221
00:33:21,255 --> 00:33:23,498
Qerrulrianek-qaa niitelallruuten?

222
00:33:23,503 --> 00:33:29,203
Qerrulrianek niicuitellruukut maqartulrianek melqulegnek aturangqetullruamta.

223
00:33:29,218 --> 00:33:34,375
Maa-i cali nenglling’e’rmi nengllirlallni tekiteksaitaa.

224
00:33:34,479 --> 00:33:43,508
Wangkuta tua-i maa-i elluatunek aturangqerrnanriamta nengllicuaqerqan nengllirniluku piyugtukut.

225
00:34:09,986 --> 00:34:18,070
Waten tan’gaurluullemni, tan’gaurluullemteńi makunek

226
00:34:19,607 --> 00:34:33,421
Makunek-wa tua-i nunam qainganelngurnek neqemteńek, pitarkanek, imarpigmiutaat, makut-llu cali yaqulget.

227
00:34:33,841 --> 00:34:40,769
Maa-i mat’um nalliini nang’ut.

228
00:34:41,942 --> 00:34:48,685
Makut waten imarpigmiutaat enurnaringut.

229
00:34:48,693 --> 00:34:55,093
Makut-llu yaqulget cali enurnaringluteng.

230
00:34:55,112 --> 00:35:08,241
Imumi waten tan’gaurluulltemteńi, tan’gaurluullemni-w’ tua-i up’nerkami amllepiatullruut yaqulget.

231
00:35:08,962 --> 00:35:16,176
Yuilquq nepaitellruuq. Waten ayuqellrunrituq.

232
00:35:16,187 --> 00:35:24,730
Tem’ingelriamek waten niicuunata ertaqan, ellami tem’irtellrianek.

233
00:35:24,866 --> 00:35:33,738
Up’nerkami waten up’nerkiaqameng pavani Akulmi nunanirpak.

234
00:35:33,950 --> 00:35:38,622
Yaqulget ayuqenrilnguut qalrialuteng.

235
00:35:42,073 --> 00:35:53,544
Makut-llu pissulriit waten atakumi, atakuara’rqan atakuaratullruut kanaqlagcualriit up’nerkillerni pavani.

236
00:35:53,866 --> 00:36:01,566
Tua-i cingqullagangnaurtut. Nut’galriarurrluni waten tua-i piciatun.

237
00:36:01,667 --> 00:36:11,724
Makut-wa yaqulget pavani nanvat ceńaitni-ll’ up’nerkitullruameng

238
00:36:11,736 --> 00:36:17,493
Anglanaqluteng yaqulget kuimalriit qalrialuteng.

239
00:36:20,483 --> 00:36:26,354
Nunaniqluni tua-i piaqluni up’nerkami.

240
00:36:50,734 --> 00:36:59,848
Tuaten tua-i nunakameggnun ayagaqameng waten enekanek-llu [?]qucirturluteng waten itratullrulriit makiut

241
00:36:59,861 --> 00:37:05,061
Kuigem ceńiini uitatullruameng imkut nunat uksillerni.

242
00:37:05,080 --> 00:37:07,780
Tua-i-ll’ tekiskuneng

243
00:37:09,551 --> 00:37:18,308
Tamakut tamaa-i malikek’ngateng cat wall’u tua-i canek muraganek itraulluteng pinrilkuneng tekicimarikuneng

244
00:37:18,324 --> 00:37:23,138
Angutet quyurrluteng taukut piarkaqutellriit ilakelriit.

245
00:37:23,154 --> 00:37:27,854
Angyakun ayagluteng imumek angyamek Yup’igtarmek aturluteng..

246
00:37:27,866 --> 00:37:35,052
[?] tuaten tua-i enekanek muraganek ucilirluku itrautaqluku.

247
00:37:35,066 --> 00:37:44,352
Waten-llu tua-i tekiskuneng waten [?] eneliluteng ikayuqluteng imkut ilakuralriit, makut piarkaqutellriit.

248
00:37:44,682 --> 00:37:53,482
Tua-i tamaa-i uksurpak enekameggnek enekarteng tauna caliluku ukut ilakelriit piarkaqutellriit.

249
00:37:54,631 --> 00:38:00,146
Tua-i-llu enengureskan tua-i iternarikan itquneng

250
00:38:00,167 --> 00:38:06,067
Imkut ataucim-llu yuut pivkenateng, imkut family-t qavciunguluteng.

251
00:38:06,082 --> 00:38:14,911
Cetamainguyaqlegukuneng enem iluani family-t, ukut-wa cali, waniw’ cali akiani, wani-llu.

252
00:38:14,925 --> 00:38:19,125
Cetamainguluteng imkut family-nek imkut pitukait Kass’at.

253
00:38:19,409 --> 00:38:27,723
Tauna atauciq yugyagluteng enekluku, tamaa-i ilakutellriit imkut.

254
00:38:27,733 --> 00:38:35,390
Cali-llu tamakut waten tamaani enemi uitallermeggni makut neqkaaraat, neqkat

255
00:38:37,006 --> 00:38:47,706
Taukut family-t kiimeng pivkenaki, ukut enemiut tamarmeng tua-i neqekluki piaqluki tamakut neqkateng, neqkaukarateng.

256
00:38:48,455 --> 00:38:59,683
Ilait tua-i enengqetuyaaqut, yuungnaquralriit-ll’ ataucimek kiimeng enem iluani uitaluteng enekaqluku.

257
00:38:59,699 --> 00:39:03,927
Tua-i tau͡gaam tuaten yugyagglainatull[ruut].

258
00:39:03,934 --> 00:39:12,848
Tua-i-w’ ukut ilakelriit qavciunguluteng enem iluani uitatullruut, ilakellriit tua-i.

259
00:39:12,867 --> 00:39:15,995
Tuaten tua-i ayuquciqellruat tamana.

260
00:39:16,014 --> 00:39:27,642
Cali tamana neqkarteng yuilqumek unangkengateng can’giiret, iqalluat, wall’ piciatun-wa tua-i neqet, uksumi, uksuarmi pitaqetukiit kumlanret

261
00:39:27,654 --> 00:39:42,168
Enem iluani tua-i taukut-llu pitaqestaita kiimeng pivkenaki, enem tau͡gaam iluanelnguut tamarmeng, amani-llu qasgimi anguteteng ilakluki tua-i neqkautekaqluki tauna neqa.

262
00:39:43,654 --> 00:39:48,097
Tuaten tua-i ayuqetullruut au͡gkut tangvak’ngaput.

263
00:40:17,111 --> 00:40:23,983
Wangkuta-llu tan’gaurlucuarni cali waten elitnauruterluta:

264
00:40:23,991 --> 00:40:30,548
Pissungqerrluta makunek yaquleyagarnek.

265
00:40:30,770 --> 00:40:33,641
Amllepiarluteng cali.

266
00:40:33,643 --> 00:40:41,114
Pitgaquurluki tamakunek yaquleyagarnek pissurnaurtukut.

267
00:40:41,355 --> 00:40:48,741
Tamakut-llu pitaput iciw’ egcuunaki.

268
00:40:48,744 --> 00:40:59,015
Makut cali nasaurlullraat meqtayagarluki kenirnaurait.

269
00:40:59,212 --> 00:41:08,083
Tau͡gken cali aanamta imum keniraqluki cali pitaput, egcuunaki.

270
00:41:08,099 --> 00:41:17,985
Waten qigcikluki, makut nunamiutaat neqput kencikluki au͡gkut pitullruit.

271
00:41:20,098 --> 00:41:24,241
Mat’um tau͡gken tua-i nalliini qaillun piat?

272
00:41:24,251 --> 00:41:35,136
Makut-llu yup’ut pissuyuirulluki imkut makut yaquleyagaat pitgaquurluki pitulput.

273
00:41:35,151 --> 00:41:45,394
Tayima tua-i tangrrunanrirluteng maani nunam qaingani up’nerkami pissulalput.

274
00:41:45,719 --> 00:41:53,433
Tuamtellu cali kiagmi tukraqameng napamiutaat

275
00:41:53,443 --> 00:41:59,243
Amllepiarluteng puyurcivignun it’raluteng.

276
00:41:59,258 --> 00:42:04,043
Wangkuta-wa cali maa-i pitgaquurqeput.

277
00:42:06,623 --> 00:42:13,138
Amiiyaarluki, uuggun qat’gaitgun cilla’arrluki kemgit au͡g’arluki

278
00:42:13,148 --> 00:42:18,633
Uuggun-llu yaqruita piitgun ayagciqerluki

279
00:42:18,644 --> 00:42:23,458
Nuucirluki-ll’ nutaan napamek agarqurluki.

280
00:42:24,239 --> 00:42:31,482
Wagg’uq-qaa nakaculiluki. Tuaten pitullruut.

281
00:42:32,022 --> 00:42:37,608
Amllepiarluteng yaquleyagaat cakaniyuunateng.

282
00:43:03,636 --> 00:43:15,836
Makut-wa cali aulukesteput up’nerkamek tua-i ayagluteng yaqulget waten cetunatkameggnun

283
00:43:16,444 --> 00:43:22,344
Ner’aqluki tua-i neqekluki, kayanguit-llu.

284
00:43:22,369 --> 00:43:28,012
Camek niicuunata nangqatalrianek, ikeggliinalrianek.

285
00:43:28,021 --> 00:43:36,706
Tau͡gaam waten pitullruut: allamiaquaqan cat ukut ikgetaqluteng

286
00:43:37,100 --> 00:43:42,557
Caaqameng-ll’ amllerrluteng, waten ikgeliqetaarluteng.

287
00:43:42,563 --> 00:43:46,349
Tau͡gaam nangyuunateng, cakaniyuunateng.

288
00:43:46,358 --> 00:43:53,172
Amllerrlainarluteng yaqulget imarpigmiutaat-llu.

289
00:43:53,195 --> 00:44:03,138
Tua-i-llu tamakut waten yaqulget up’nerkami nerluki yaavet tua-i neq’ngellerkaanun.

290
00:44:03,143 --> 00:44:07,771
Cetuameng tau͡gaam taqluki, ayanqigtevkenateng.

291
00:44:07,781 --> 00:44:17,881
Nuna tua-i yugtairulluku waten Akula, unani tua͡gaam Kusquqvagmi.

292
00:44:17,891 --> 00:44:24,763
Neqnun cali cauluteng. Amllepiarluteng call’ neqet.

293
00:44:26,666 --> 00:44:42,066
Tamaaggun-wa kencikellratgun, Agayutem cikiutekngamiki kencikellratgun tua-i amllerrlainartelluki.

294
00:44:42,484 --> 00:44:54,355
Maa-i mat’um nalliini umyuangcarqama, tamakut neqrateng tua-i makut neqteng murilkelluki, mulngakluki.

295
00:44:54,414 --> 00:44:59,714
Neq’lipiatullruuq agaani waten tan’gaurlullraullemteńi.

296
00:45:00,584 --> 00:45:04,599
Puukaquaqluteng-llu maavet ceńamun.

297
00:45:04,613 --> 00:45:13,199
Kuimarqamta-llu iliini maaggun naw’un puukaraqluta neqet.

298
00:45:13,991 --> 00:45:24,905
Tua-i-llu mat’um nalliini tua-i kencikenriamceteng cat nangengluteng.

299
00:45:50,461 --> 00:46:01,431
Tuamtellu cetuanek makut piaqata inerqurnauraitkut ivraasqevkenata, tayim’ cetuarcurqata.

300
00:46:01,452 --> 00:46:09,609
Maavet ukalirnermun agaantaqamta ivraqaasqevkenata inerquanauraitkut.

301
00:46:09,627 --> 00:46:16,970
Cetuarcurniluki tamakut qaill’ pilriit, tuaten inerqutullruitkut.

302
00:46:17,730 --> 00:46:25,816
Tua-i-llu mat’um nalliini tayim’ nangluteng pissuyuirucamceteng.

303
00:46:25,842 --> 00:46:37,199
Makut-ll’ imkut yaquleyagaat nangluteng tayima pissurnanriimceteng wangkuta pitgaquurluki.

304
00:46:38,210 --> 00:46:48,924
Tau͡gken makut aipaimta kellutestaita amllericangnaqsaaqluki inerquuteksagulluki

305
00:46:48,940 --> 00:46:54,140
Pissuyuirutevkarluki yaqulget.

306
00:46:54,880 --> 00:47:01,323
Makut yaqulget arulairucuitellruit au͡gkut anglicartemta.

307
00:47:01,329 --> 00:47:09,558
Tua-i waten pavani up’nerkami neqkerraarluki, tua-i-ll’ cali cetuameng

308
00:47:10,983 --> 00:47:19,125
Neqnek pirraarluteng, imkut tengesciigaliata ingcata, piyagaat-llu

309
00:47:19,275 --> 00:47:30,747
Irniarit angtateksaguarcata nutaan cali tamakut pissungluki. Qayateng imirluki tekirqengnaurtut.

310
00:47:32,708 --> 00:47:37,751
Cakaniyuunateng-llu, ikeggliyuunateng.

311
00:47:38,298 --> 00:47:44,512
Mat’um tau͡gken tua-i nalliini cat tamangluteng, yaquleyagaat-llu.

312
00:47:44,525 --> 00:47:49,954
Wall’u-qaa tua-i pissurnanriimceteng piut?

313
00:48:17,438 --> 00:48:27,194
Uitainanemni maaten imna qimugteka piaqa ak’a amiik au͡gna iriatengllinikii tua-i, aren camek pingatqapiggluni.

314
00:48:27,213 --> 00:48:33,684
Umyuartequa, "Qayumi, tua-i piqataaraanga waniw’ tua-i."

315
00:48:33,690 --> 00:48:43,962
Aren tua-i uitalua. Uitainanemni atam iternerngalngurmun qaterrluni itraaralria.

316
00:48:43,983 --> 00:48:48,240
Qaillun-llu pitaqerluni tayim’ amuluni anluni.

317
00:48:48,255 --> 00:48:53,155
Umyuarteqa’artua, "Uumiku pikanirluni piciquq."

318
00:48:53,160 --> 00:49:02,860
Qimugteka-ll’ una maani tarrangarrluni. Tua-i nallunauani wangtun alingluni. Alingluni tua-i.

319
00:49:03,067 --> 00:49:12,039
Uumikuan’ piqerlua piunga nutaan arcarikanirluni, qengagmiaraluni tuaten, qilugyarpiaraqluni.

320
00:49:12,054 --> 00:49:17,081
Pinga’arteqerluni atam iterneq man’a itralria.

321
00:49:17,096 --> 00:49:27,154
Ak’akirraq tua-i qukaqerluku nutaan atam nucuan, qimugteka imna tunumnun pamavet tagluni.

322
00:49:27,166 --> 00:49:34,438
Pama-i qemirrlumni sugg’egni pulallukek pamavet uitaqertuq.

323
00:49:34,446 --> 00:49:41,360
Tamana iterneq uatmurquraan, tamana tua-i anngan

324
00:49:41,372 --> 00:49:47,386
Qimugteḿa tang pam’um sugg’egminek cinguuqiliu tunuka.

325
00:49:47,403 --> 00:49:53,260
Umyuarteqa’artua, "Uum tang anesqessugnarqekiinga."

326
00:49:53,274 --> 00:50:03,402
Aren uitangnaqa’arcaaqvimnek inarrvicualleraak atkucualle’rqa-ll’ as’arrluku

327
00:50:03,421 --> 00:50:11,121
Taukuk tua-i inarrvicualler imkarluku, nemkarluku, nacaqerlua-llu anlua.

328
00:50:11,134 --> 00:50:20,448
Uavet una iteryaraq uaqliq lumarrallermek agalriartangqertuq.

329
00:50:20,468 --> 00:50:24,482
Qakmavet tau͡gken anyaraq amiipiuluni.

330
00:50:24,489 --> 00:50:35,132
Tauna tua-i waniw’ anqataama, nacaqaama kenurrak taukuk cupqaqenka tua-i uivetmun. Nipluki tua-i.

331
00:50:35,156 --> 00:50:46,427
Aren tua-i amik cuqluku anelrarlua, tauna tekicamku lumarralleq, qakugcamun imumun puukarlii alikek’ngamnun.

332
00:50:47,213 --> 00:50:52,885
Aren pivailemku ankilii ellamun.

333
00:50:52,886 --> 00:50:58,686
Anngama ellamun ukalirnetmun, iqlutun-llu tang pillruyaaqelliniunga

334
00:50:58,702 --> 00:51:05,717
Akertem ayagyaraa maliggluku uivesqelarngatellruitki.

335
00:51:05,735 --> 00:51:11,421
Kiarteksaunii-ll’ tua-i, kiingan tau͡gaam acika paallallerkaqa tau͡gaam.

336
00:51:11,435 --> 00:51:15,735
Kassuamku tua-i avateka-ll’ man’a tangeqsaunaku.

337
00:51:15,754 --> 00:51:20,712
Qimugta tauna tua-i sagtanka pingayurraungata qimugtenka.

338
00:51:20,717 --> 00:51:28,317
Saagarcamki ciulisteka im’ taikili tuavet tua-i ciulistem eksraanun.

339
00:51:28,333 --> 00:51:38,919
Qamiqurra tang uskuragnek ac’amku ellminek tang una picetaarpek’nani imkuk ukuk askilikek elavluni-llu.

340
00:51:38,931 --> 00:51:47,886
Tuamtell’ taukuk tua-i uskurarraarlukek tua-i kiarteksauna[ni], una tau͡gaam tua-i tangvallra kiingan tangvagluku.

341
00:51:48,250 --> 00:51:52,850
Aren imkut tua-i qaqicamki hait-aartut.

342
00:51:52,870 --> 00:51:57,034
Tuar tang snuukuuq ayaga’rtua [?].

343
00:51:57,034 --> 00:52:04,048
Aren alingqapiar[lua] [?] pamaken tegulaki.

344
00:52:04,375 --> 00:52:09,104
Tua-i tang qimugtemnek taumek irr’illruunga.

345
00:52:09,116 --> 00:52:16,673
Ikayuqapiarallrukiinga tuani tua-i. Anesqellua tua-i nallunailngurmek cinguurlua.

346
00:52:43,430 --> 00:52:54,759
Amllerrssaaqut ayuqucirtuuteput, ayuqucirtuutek’lalput wangkuta-w’ tua-i ayagyuani apa’urlungqellriani apa’urlumta qanruyutek’lallriit.

347
00:52:54,774 --> 00:53:00,403
Cali tuamtellu nunat elatiitnun elliqumta

348
00:53:00,428 --> 00:53:08,570
Uksuarmi waten pitullruanga: nunat-gguq elatiitnun elliquma, qertulriamek tangerquma

349
00:53:08,573 --> 00:53:15,873
Ullagluku qainganun mayurlua avateka kiareskilaku, nunat avatiit kiareskilaku

350
00:53:15,898 --> 00:53:19,512
Nallunairturluki ukut nunat.

351
00:53:20,619 --> 00:53:31,633
Una tua-i qertulria, makut-llu qertuuralriit, nanvat-llu makut qertuuralriarit ceńaitni murilkelluki cakneq.

352
00:53:31,646 --> 00:53:38,118
Tamaa-i-gguq anirtuutekaqanka ella assiiruskan nalluyagutailkuma.

353
00:53:38,136 --> 00:53:42,893
Tau͡gaam tua-i wiinga atuqsaitellruanka tamakut.

354
00:53:42,911 --> 00:53:51,282
Nalluyaguqurluki-w’ tua-i pilallruama imumi, iliini tau͡gaam tua-i nallunritaqluki.

355
00:53:51,299 --> 00:54:00,542
Tuamtellu pinauraanga, "Cacetulria-gguq arenqiallugtellerkaminun tau͡gaam tekitaatuuq"

356
00:54:00,900 --> 00:54:04,771
Apqiitnek cacetulria.

357
00:54:05,082 --> 00:54:15,368
Tau͡gken-gguq imna caceskilnguq tua-i arenqiallugpakayuunani.

358
00:54:15,548 --> 00:54:22,405
Ilumun tua-i tamana wiinga atullruaqa.

359
00:54:22,610 --> 00:54:28,667
Alingtaama tua-i waniw’ arenqiallugpailegma waten ellirtua.

360
00:54:28,673 --> 00:54:42,902
Ataucirquqapiarmek tau͡gaam waten uksumi mat’um maa-i nalliini ugna-llu Alba-llu maavirqaarlunuk utertellmegni

361
00:54:42,926 --> 00:54:50,553
Qavartarvigmi uaken Kuigilngurmiut canimellekluki qavartaucugyaaqekiinga.

362
00:54:50,559 --> 00:54:56,059
Piaqa wii atrarciqnilua, nunat canimetniluki.

363
00:54:56,290 --> 00:55:07,361
Tua-i nunat waniw’ tekiteqerluki uunguciircama, au͡gna-llu malika arulairlunuk piaqa

364
00:55:07,371 --> 00:55:13,371
"Ayagiinarpek’nanuk arulairnaurtukuk, piircian-llu-w’ qakemna ella."

365
00:55:13,375 --> 00:55:19,475
Cunaw’ wavet nunat keluaraatnun arulaillinilriakuk.

366
00:55:19,499 --> 00:55:28,214
Unuakumi maaten tanqigiaraan qinertua, elitnaurvik una ciuqamegni.

367
00:55:30,598 --> 00:55:41,326
Au͡gkut ava-i quyanarqut au͡g’um ciuqlirma uum qanrutkurallri. Tua-i amllernek ilasciigatanka.

368
00:56:02,914 --> 00:56:08,114
Tau͡gaam cali alerquutetangqertuq qanrutkenritellrit makut.

369
00:56:08,374 --> 00:56:17,560
Alerquutetangqertuq cali: elpenek anangnaqsugngauten, elpenek-llu anagyugngauten tan’gaurlurni.

370
00:56:17,844 --> 00:56:23,744
Nani yuilqumi uitang’e’rpet, nenglem nalliini ping’e’rpet

371
00:56:23,765 --> 00:56:32,665
Elpet teq’urpenek, nakmiin teq’urpenek elpenek urumaarkauguten.

372
00:56:32,680 --> 00:56:36,065
Wiinga call’ atulqaqa tamana.

373
00:56:36,268 --> 00:56:44,068
Ernerpak, erenrem taktaciatun camek nereksaunii, qaika-llu mecungengan

374
00:56:44,083 --> 00:56:51,383
Ayainanemni saskamun qurrlua saskangqerrama, egmian mer’aqluku.

375
00:56:51,386 --> 00:56:57,014
Urumaunga kiituan nunamnun tekitua kinguneqa nallunrilamku.

376
00:56:57,019 --> 00:57:04,891
Erneq waten taklirillran nalliini tau͡gaam nengllirluni unguvallerkamnun tua-i tekillua.

377
00:57:04,903 --> 00:57:15,775
Tuamtellu cali arenqiallugingalriamun yuilqumi tekiskuvet cali alerquun, neraunani qerrulluni-llu

378
00:57:17,068 --> 00:57:28,926
Cali waniwa ciuqliuluku: teq’urranek wall’u elpet teq’urpenek ikayuyugngaan tauna qerruskii urumallerkaanun.

379
00:57:28,937 --> 00:57:33,052
Cali-llu arcaqerluku puqlamun pivekanki.

380
00:57:33,260 --> 00:57:43,303
Puqlamun cali pikuvgu, maa-i nallunrituci, arnani-llu nallunrituci, wangkuta-ll’ angutngungramta tanglaraput

381
00:57:43,538 --> 00:57:49,652
Puqlam caniani uitaaqami kumlii ilutmun ayatuuq.

382
00:57:49,665 --> 00:57:59,979
Elatii tau͡gken man’a urugnganaku, qamna tau͡gken ilua kumla iterluni. Ilutmun nutaan tukniriluni.

383
00:57:59,995 --> 00:58:02,067
Tamatutangqertuq.

384
00:58:02,204 --> 00:58:15,462
Makut maa-i ava-i, tua-i-w’ ilaitnun neryuniuqsaaqanka qanruteknayukluki au͡gkut ikayuqenqallerkarput.

385
00:58:15,483 --> 00:58:23,655
Pitsaqevkenata waten kumlam nangeskiinek tekiskumta tau͡gaam unguvaluni.

386
00:58:23,660 --> 00:58:32,174
Tamaa-i call’ ava-i ciuqliuluku neqmek pivailemteggu ciuqliuluku ikayuutekarput.

387
00:58:32,193 --> 00:58:43,479
Apertuumalria cali teq’urput, man’a wangkuta tua-i nakmiin atuqengarput, wangkutnek-llu tua-i ikayuuteksugngaluku cali tuaten pikaumta.

388
00:58:43,486 --> 00:58:45,086
Quyana.


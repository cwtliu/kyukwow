1
00:00:01,619 --> 00:00:07,379
Waniw’ uum Junior-aam yui three-aarulriit.

2
00:00:07,379 --> 00:00:09,269
Cama-i-aarnga.

3
00:00:14,452 --> 00:00:16,642
Ak’anek-lli tangerpaa.

4
00:00:20,035 --> 00:00:26,655
Iluperatek-kiq tayim’ tangrruaqallerpetegni qavciunguarniartat.

5
00:00:29,964 --> 00:00:35,404
Five-aaruciqut waniwa, five. Five-aat [?].

6
00:00:36,112 --> 00:00:40,052
Qaku ilait wani piniartat?

7
00:00:46,336 --> 00:00:52,196
Qavcirluten tuyuurtellrusit, tuyuni kevgiurellren?

8
00:00:53,159 --> 00:00:56,369
Maavet im’ move-aqarraallemteńi caullrua?

9
00:00:56,378 --> 00:00:59,568
Nineteen-sixty-nine maani.

10
00:00:59,572 --> 00:01:01,552
Tuyuurrlua tua-i.

11
00:01:04,606 --> 00:01:11,995
Lay pastor-aaruluten im’un, reverend...

12
00:01:14,611 --> 00:01:18,982
Kitak’ Nanvarnarrlagmek murilkellerpeni

13
00:01:18,992 --> 00:01:27,672
Qaillun taukut Nanvarnarrlagmiut ayuqucillratnek murilkestellren tangerrluku qanemcitqerkut.

14
00:01:30,299 --> 00:01:33,839
Arulaiqsaileng’e’rma-qaa? (Ii-i, arulaqsaileng’e’rpet.)

15
00:01:33,847 --> 00:01:35,757
Waniwa-qaa ayagnirlua? (Ii-i.)

16
00:01:35,759 --> 00:01:38,469
Yaa, quyana. Umyugiuqatalliniunga.

17
00:01:38,477 --> 00:01:40,097
Yaa, umyugiuqatartuten.

18
00:01:43,248 --> 00:01:54,926
Nanvarnarrlagmi tayima tau͡gaam allrakuq apqerciiganaku ayagyuaqapiarlua tamatum nalliini

19
00:01:55,828 --> 00:02:01,358
Elitnauraunrilama-llu tangvagluki tau͡gaam elitellrulrianga

20
00:02:01,362 --> 00:02:08,052
Au͡g’umek tuyungellemteńi Neck, Uyaquq.

21
00:02:08,736 --> 00:02:11,216
Lloyd Nick-auluni.

22
00:02:14,512 --> 00:02:24,142
Nanvarnarrlagmi agayullrani tangvakarraallruaqa enemi.

23
00:02:25,789 --> 00:02:31,059
Kinguakun tau͡gaam qasgimi tangvagaqluku agayuaqan.

24
00:02:31,097 --> 00:02:36,747
Yuut quyurrluteng. Kuluk’uunailameng kelegtuuriluteng.

25
00:02:37,008 --> 00:02:41,538
Piyugngalriit nunanek quyurciaqluteng.

26
00:02:44,273 --> 00:02:47,083
Uyaquq-llu igamikun...

27
00:02:48,673 --> 00:02:51,493
Tangerqercecugyaaqvaa-lli.

28
00:02:51,729 --> 00:02:59,989
Uyaquq igamikun Bible-aanek naaqiaqluni.

29
00:03:00,974 --> 00:03:07,587
Wiinga-wa niiteqarraalqa Bible-aamek, ciuqliinani-ll’

30
00:03:07,591 --> 00:03:15,581
Au͡gkut-llu wiinga anglicartenka maurlurluunka-llu Bible-aarunateng.

31
00:03:15,594 --> 00:03:19,594
Bible-aamek-llu naaqilriamek niiteksaunii.

32
00:03:26,305 --> 00:03:34,535
Ciungani naaqivkarluku tangerpailemku unugmi elitnauraa tekitelliniluni.

33
00:03:34,717 --> 00:03:44,057
Maurlurluma-am ukatmun ella maliggluku uivelaasqelluk’ qanemcikarcurlua-gguq.

34
00:03:44,274 --> 00:03:50,024
Ella tangelqa qanemciksarturluku, qanemcikarkauluku elliinun.

35
00:03:50,031 --> 00:03:55,031
Naken-llu waniw’ anuqliucia nallusqevkenaku.

36
00:03:57,298 --> 00:04:02,898
Maaten waniw’ tua-i cukangnaqlua qanertua

37
00:04:06,791 --> 00:04:12,611
"Anngama ukatmun waten kiarqu’rtua tallirpima tungiinun.

38
00:04:14,295 --> 00:04:23,385
"Tua-i-ll’ kuigem tunglirnera tangrraqa pelatekacuartanga’artellinilria unugmi.

39
00:04:23,391 --> 00:04:26,141
"Malrugnek tevvnerluni."

40
00:04:26,736 --> 00:04:36,066
Wiinga-ll’ tua-i kamilangqiima niugtenritua tayim’ atrallemni pelatekacuaraam amiiga tangerrsarturluku.

41
00:04:36,270 --> 00:04:42,420
Igvaryaaqaqa kipullgusngaluni waten patumaluni.

42
00:04:45,009 --> 00:04:51,029
Tua-i-ll’ tangvakanemkun ciuqerranun nangerrlua yaaqvaariluku.

43
00:04:57,317 --> 00:05:04,517
Uitaqanemkun qamna waten ayagnirtuq, nutaan-llu wii Bible-aamek niillua:

44
00:05:05,246 --> 00:05:13,226
"Ataneq qigcikellra elisngamun ayagniutnguarkauguq.

45
00:05:13,232 --> 00:05:22,192
"Tau͡gaam ellakenrilnguut cakenritaat elisnganeq ayuqucirtuun-llu.

46
00:05:22,401 --> 00:05:28,561
"Yum’a, niiskiu atavet ayuqucirtuutii

47
00:05:28,607 --> 00:05:33,927
"Aanavet-llu picirkiutii unicaqunaku

48
00:05:34,261 --> 00:05:45,861
"Alngauciqngameng qamiqurpenun ilukegcinarqelriamek, uyamiuciqngameng-llu uyaqerpegun."

49
00:05:46,448 --> 00:05:56,125
Agayulirteńgurteqanemkun nalaqaqa Proverbs chapter 1, verses 7-9.

50
00:05:56,129 --> 00:06:01,629
Tuantellinilria au͡gna niitelqa.

51
00:06:02,438 --> 00:06:08,288
Tua-i-ll’ taqngan qama-i aqvaqurtua utqerrlua.

52
00:06:08,359 --> 00:06:14,939
Kamilangqiima niugtenritua. Tang niitenricugnarqaanga-llu taum.

53
00:06:15,328 --> 00:06:27,520
Enevut-llu tua-i kitu’urrluku tumyaratgun tagqercama ilutuuralriamun tekicama arulairtua.

54
00:06:27,533 --> 00:06:33,563
"Atak’ imna naspaaqerlaku camani niitelqa."

55
00:06:37,069 --> 00:06:44,999
Nunapik caugarrluku, qungut-wa pia-i alaunateng, caugarrluku naspaagaqa.

56
00:06:45,244 --> 00:06:51,074
"Ataneq qigcikellra elisngamun ayagniutnguarkauguq.

57
00:06:51,122 --> 00:06:58,202
"Tau͡gaam ellakenrilnguut cakenritaat elisnganeq ayuqucirtuun-llu.

58
00:06:58,554 --> 00:07:03,664
"Yum’a, niiskiu atavet ayuqucirtuutii

59
00:07:03,671 --> 00:07:08,531
"Aanavet-llu picirkiutii unicaqunaku

60
00:07:08,671 --> 00:07:19,571
"Alngauciqngameng qamiqurpenun ilukegcinarqelriamek, uyamiuciqngameng-llu uyaqerpenun."

61
00:07:20,470 --> 00:07:35,770
Waniwa tua-i Bible-aaq tauna elitellrulliniaqa tuani ellami amiigmi, amiik tangvagluku qamna qalartellria niiqurluku.

62
00:07:36,323 --> 00:07:42,611
Nalluyagutesciigataqa waniw’ unguvallemni maa-i.

63
00:07:43,264 --> 00:07:51,626
Cali-ll’ nalaqellruamku Proverbs chapter 1, verses 7-9.

64
00:07:51,644 --> 00:07:57,107
Tuani cali kalikaunaku elitellruluku nalaqutaqa.

65
00:08:00,656 --> 00:08:12,019
Waniwa ava-i amllerni allrakuni calligtaarlua agayulirteńgurcama pivkaqiitnga.

66
00:08:12,024 --> 00:08:18,362
Ciungani tuyuulua cali ayagcetaulua pivkarlua.

67
00:08:18,363 --> 00:08:29,688
Au͡gna tau͡gaam ataucirquunrilngurmek qaneryaraqluku pilallruunga eliteqarraarvikellruamku.

68
00:08:31,594 --> 00:08:38,781
Pektesteḿek tangerqarraalqa Akiarmiumek Robert-aaruluni.

69
00:08:38,794 --> 00:08:44,281
Yugtun-am atra nalluqaraqa tayima. Nallunritellruyaaqaqa.

70
00:08:44,351 --> 00:08:57,288
Tekilluni atama kelegniluku Uyaqum eniini uitallrani neryartuusqelluku.

71
00:08:59,296 --> 00:09:07,083
Puciinaaq, Puciinaaq qanertuq qantuami-llu, elliin-gguq maligciiqaa.

72
00:09:07,993 --> 00:09:18,018
Tua-ll’ atama piyaaqaa, "Tun’ernarqeciquten nerkan. Qassayaarturcetqata’arqa."

73
00:09:20,415 --> 00:09:32,127
Tua-i-ll’ Aalaaq tauna ungaulugtuq. Maliguciiquq-gguq. Tangerrsugaa-gguq enevut.

74
00:09:34,018 --> 00:09:42,356
Enepiaruluni nunamek ciuqlirnek enengqellruamta wangkuta, laavkaartaunani.

75
00:09:44,038 --> 00:09:47,938
Tua-i-llu iterluni aqumluni.

76
00:09:50,416 --> 00:09:57,703
Kiatiinun nerellrani qanengssagaluni Yugtun qantuami Puciinaaq.

77
00:09:58,109 --> 00:10:04,134
Arturngaunani qanllerkaminek, Yugtun pillerkaminek.

78
00:10:05,630 --> 00:10:18,164
Tua-i-llu yuurqanermek taqngami Robert-aaq nererraarluni

79
00:10:18,424 --> 00:10:31,512
Taqngami kalikivini teguluku ikirtaa qanerluni, "Elitnauqataramken."

80
00:10:34,729 --> 00:10:49,904
Chapter-aara aperturpek’naku Paaskaarcuutet tegumiaqluki ikirtai. Elliin tangvagluki, wii tau͡gken tangvagpek’naku.

81
00:10:50,316 --> 00:11:01,666
Tua-i-llu qanerluni, waniwa-gguq elitnauqataraanga nalluyagutarkaqenrilkemnek.

82
00:11:01,686 --> 00:11:07,198
Nangertesqellua-llu. Nangerrlua-llu tua-i caugarrluku.

83
00:11:07,200 --> 00:11:16,125
Tan’gaurlullraulua tangelqa nalluyagucuunaku tau͡gaam.

84
00:11:16,441 --> 00:11:23,929
Tua-i-ll’ ikna, waniwa-gguq ayagniqatartuq elitnaurlua.

85
00:11:25,135 --> 00:11:29,797
Chapter-aara verse-aara-llu aperturpek’naku.

86
00:11:31,352 --> 00:11:34,240
Tua-i-ll’ ayagnirlun’ waten:

87
00:11:35,177 --> 00:11:46,940
"Yiissussaaq-llu qayagaluni qanertuq, ’Wangnun ukvelria wangnun pivkenani, ayagtestemnun ukvertuq.

88
00:11:46,974 --> 00:11:52,136
"’Wangnek-llu tangellriim aata tangraa.

89
00:11:52,148 --> 00:12:00,873
"’Tanqiulua nunamun tekitua wangnun ukvelria tan’geremtesqevkenaku.

90
00:12:00,876 --> 00:12:10,388
"’Qaneryaramnek-llu niitellria ukvekevkenaki-llu, tauna qanercetaartekangqertuq.

91
00:12:10,408 --> 00:12:18,233
"’Qaneryaram qanercetaarciqaa ernermi nangneqlirmi.

92
00:12:18,238 --> 00:12:26,463
"’Taumek qallataqama tuaten qallatelartua atamnun qanruyucimtun.’"

93
00:12:26,868 --> 00:12:30,793
Nangluni-ll’ tua-i waniwa elitnaurutii.

94
00:12:30,802 --> 00:12:36,352
Taktaciatun elitellrulliniluku.

95
00:12:36,511 --> 00:12:41,561
Kalikaunii agayuyugngarilua.

96
00:12:41,569 --> 00:12:49,519
Yuarutmek-llu eliteqarraartua Uyaqurtarteggun igaumaluteng.

97
00:12:49,524 --> 00:12:59,999
Waten aperyarangqerrluni, cali elitnaunrilengraatnga elitellruluku niicugniurluku:

98
00:13:00,100 --> 00:13:11,925
"Quyanaqvaa elpeni, quyalartut pakmani

99
00:13:11,946 --> 00:13:24,134
"Camek artuqailavet, naklegtaavet-llu elpet."

100
00:13:24,147 --> 00:13:28,660
Cunaw’ tua-i igat elilluki tuani.

101
00:13:28,667 --> 00:13:32,730
Naaqiturilua makunek Paaskaarcuutnek.

102
00:13:32,740 --> 00:13:42,328
Elliin-llu cali Uyaqum igai elilluki, naaqeturiluki tuaten.

103
00:13:46,563 --> 00:13:55,751
Cunaw’ agayulirteńgureskuma caliarkanka makut kalikaunii piyugngarilua.

104
00:13:58,339 --> 00:14:05,651
Uyaquq-llam igalliniuq ellii urenkutmek qanerluni waten:

105
00:14:05,664 --> 00:14:15,702
"Agayun qanellruuq, ’Alarcaqunak. Niicugnikina ciutegken angparrlukek.

106
00:14:15,715 --> 00:14:20,690
"’Ca tamarmi pakmaken kingunengqertuq.

107
00:14:20,988 --> 00:14:29,613
"’Ciiskayuggaunge’rmi-llu nunami pakmaken tuaten taqumauq.

108
00:14:29,634 --> 00:14:37,734
"’Agayumalria, pegnem qanraqluten, pegnem-llu qenqertaqluten.

109
00:14:37,748 --> 00:14:45,736
"’Qaneryararkaten pingayurqunek ciumek elpet naspaarraaqiki.

110
00:14:45,740 --> 00:14:51,428
"’Yuum cangayuutekarkaunrilkaki anetniaten.’"

111
00:14:51,587 --> 00:14:55,587
Ukut waniwa kalikaunii.

112
00:14:57,496 --> 00:15:07,796
Elitnaullrunricaaqlua tau͡gaam atanrem waten pitalriamek elitevkaraanga kalikaunii.

113
00:15:09,584 --> 00:15:21,534
Yuarutem au͡g’um makut mumigtallrit Moravian-aat elitevkarai, naaqetuvkarluki tuaten.

114
00:15:22,900 --> 00:15:37,891
Cali-llam emusngallemni hospital-aami Catholic-aat Bible-aaritnek, Revelation-aaritnek naaqiunga.

115
00:15:41,080 --> 00:15:48,405
Makutgun qanrutkelallritgun nutaratgun igaumaluteng tamakut.

116
00:15:48,859 --> 00:16:00,534
Cunaw’ tua-i tangrramki maa-i-llu makut kinguqliit mumigcilriit igaqngatki naaqetuluki tuaten.

117
00:16:00,542 --> 00:16:07,529
Maa-i tuani elitellrulliniluki Revelation-aanek naaqillemni.

118
00:16:08,622 --> 00:16:21,684
Catholic-aartarteggun igaumalriit elilluki. Maa-i-ll’ nutaraurcata alangaarpek’nii naaqetuluki tamakut.

119
00:16:23,339 --> 00:16:26,664
Tuani tua-i elitellrulliniamki.

120
00:16:27,181 --> 00:16:38,231
Man’a cunaw’ caliarkaqa pitekluku atanrem waten makunek pinarqelrianek pillinikiinga.

121
00:16:38,377 --> 00:16:50,740
Waniwa ciuqlirteggun au͡gkut ciuqliit cimirpailgatki kalikaqlemteńi

122
00:16:51,028 --> 00:17:01,290
Kalikaunii-llu angllurceciyartua augturceciyarlua-llu tamakut aturluki ciuqliit.

123
00:17:01,572 --> 00:17:09,960
Waniwa tua-i piyugngayaaqengramki kinguqlirteggun tau͡gaam maa-i naaqeturiluki.

124
00:17:12,017 --> 00:17:19,565
Man’a piuralqa quyatekaqa.

125
00:17:20,002 --> 00:17:30,314
Cali-llu nalluqapiaryalrianga tuntulgurrlua qiayugngalua.

126
00:17:30,329 --> 00:17:36,629
Tuntulgurrnilua miluqutamek ac’etaatnga maavet elliluku.

127
00:17:37,311 --> 00:17:42,299
Miluqutaq atanerruam ac’ecamiu waten qanertuq:

128
00:17:42,308 --> 00:17:50,620
"Man’a ayallren tamalkuan miluqutaq ayauskiu. Neqnguuq."

129
00:17:50,919 --> 00:17:53,069
Cauga tauna miluqutaq?

130
00:17:53,077 --> 00:17:57,965
Ilavkuk tuntuliurcuun.

131
00:18:00,209 --> 00:18:10,546
Tuntut tegukunegteggu milqerluku maagarkauluku kitumun pikucia nallunrirtelluku.

132
00:18:11,612 --> 00:18:20,950
Elitaqillerkarpeciuggun atauciq aperturnaurqa.

133
00:18:20,968 --> 00:18:33,256
Moravian-aat maangqellruut tuntum ciutiek kangriqerlukek yaaqvani teriiqan elitaqarkauluku.

134
00:18:34,679 --> 00:18:41,304
Wiinga-llu maagmek cali cikirlua elitarkamnek.

135
00:18:42,678 --> 00:18:45,816
Nalluyagucetevkenaku.

136
00:18:46,375 --> 00:18:53,437
Tuamta-llu nuussimek naqugutmek pianga wavet agarrluku.

137
00:18:54,222 --> 00:19:01,472
Tamana naqugun amiuguq qillernertarluni.

138
00:19:01,530 --> 00:19:08,455
Qukaqa-ll’ tua-i cuqluku taum ac’etesteḿa.

139
00:19:08,465 --> 00:19:12,078
Waniwa-gguq qukama pitacia.

140
00:19:12,090 --> 00:19:22,478
Una-gguq waniwa pirciqan-llu wall’u ellarayauskanga naqugutaq-gguq aturluku tarritarkaugua.

141
00:19:22,675 --> 00:19:31,913
Pirciqan-llu maaggun ilumkun pirtuum iterngaunii. Tuaten piarkaulua.

142
00:19:32,193 --> 00:19:46,943
Tuamta-llu tamana pegcamiu naqugun, nuussiq wavet ellillerminiu waten qanertuq:

143
00:19:47,036 --> 00:19:51,736
"Ayallren tamalkuan ayautelaqiu.

144
00:19:51,767 --> 00:20:00,242
"Nani unilluku ayakuvet, nalluyagulluku ayakuvet

145
00:20:03,982 --> 00:20:15,207
"Imkurciquq, arenqiallugciiquten, curulugkartessuutaunak-llu piarkauluten."

146
00:20:15,423 --> 00:20:24,110
Tua-i-llu ayauqurluki taukut pingayun pik’nganka.

147
00:20:24,254 --> 00:20:34,667
Taumek maa-i tunciullrunrilkuma Agayutem qusngii auluklemni ayuquciicartua.

148
00:20:34,686 --> 00:20:41,411
Tamaani elitellrulliniunga Agayutem qusngiinek aulukillerkamnek.

149
00:20:41,437 --> 00:20:47,325
Atanerruam inerquraanga; nangenruluku waniw’ qanernaurtua

150
00:20:48,846 --> 00:20:55,633
Tuntu-gguq akngirrngaitaqa. Yungqertuq-gguq.

151
00:20:56,423 --> 00:21:06,186
Wall’u nutegluku piarkauvkenaku, wall’u qaill’ piluku akngirrluku piarkauvkenaku.

152
00:21:06,517 --> 00:21:12,954
Yungqertuq-gguq. Yuan-gguq tangvagaanga, tangvagciqaanga.

153
00:21:12,964 --> 00:21:19,814
Tua-i cunaw’ Agayutem auluklemteńi tamana umyuaqaqa.

154
00:21:20,691 --> 00:21:28,903
Qigcikluki tuaten, piciatun-llu qalarutlerkaat alinguqluku piaqlua

155
00:21:29,062 --> 00:21:33,837
Yungqelliniata Agayutem qusngii.

156
00:21:35,851 --> 00:21:40,738
I think it’s gotten long, so this is all I want to say.

157
00:21:40,757 --> 00:21:42,882
Ii-i, yaa.

158
00:21:43,588 --> 00:21:53,138
Amllermi niicugnikuvcia ikayuutnguciquq elpeceńun ayagyuaqapiarlua pillruama.

159
00:21:53,270 --> 00:22:01,595
Makut nalluyagutevkenaki nalluvkenaki tau͡gaam atullruanka.

160
00:22:01,954 --> 00:22:04,504
Quyanaqvaa. (Yaa, quyana.)

161
00:22:06,276 --> 00:22:18,238
Au͡gna-qaa tauna Uyaquq niiteqarraallerpegu au͡gkunek Proverbs-aanek qavcirngatellrullinisit tamaani?

162
00:22:19,611 --> 00:22:25,636
Wiinga tuntumun nangertellemni qiallruunga.


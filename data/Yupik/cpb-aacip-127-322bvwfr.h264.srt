1
00:00:00,000 --> 00:00:04,130
...llruut-qaa, iciw’ kinrumassiyaagluteng?

2
00:00:05,540 --> 00:00:10,310
Qaillun-wa imkut yullret take care-alallruit akluteng.

3
00:00:10,590 --> 00:00:17,320
Ilait ak’anun pikumaaqluki mecungtevkaqsaunaki.

4
00:00:17,550 --> 00:00:23,980
Mecungceteksaunaki, kucirceteksaunaki ellallugmek, camun mermun.

5
00:00:33,590 --> 00:00:37,180
Kinqautelallrat-qaa navguvkalarai?

6
00:00:37,180 --> 00:00:38,040
Cat?

7
00:00:38,045 --> 00:00:39,105
Tamakut.

8
00:00:41,170 --> 00:00:45,340
Murilkenritaqaceteng cat arutuut.

9
00:00:46,330 --> 00:00:51,110
Rotten-aarluteng mecungtaarcetaqaceteng.

10
00:00:54,075 --> 00:00:59,795
Cat murilkurluki pitullrulriit yuut tamakut.

11
00:01:00,920 --> 00:01:03,540
Neqnek-qaa cali ayuqluteng?

12
00:01:03,675 --> 00:01:09,495
Neqet-llu kenkurluki, neqautait-ll’ assiraqluteng.

13
00:01:11,280 --> 00:01:19,910
Kitak’ ayagyuat camek nallunritesqumallerpenek tamalkuita umyuavni uitalriit

14
00:01:19,910 --> 00:01:28,150
Tamakunek, iciw’ arnat ayagyuat, iciw’ wangkugcetun wall’u-q’ ayagyuat...

15
00:01:28,155 --> 00:01:30,605
Nutaan-llu adult-aurtellriit.

16
00:01:30,605 --> 00:01:31,200
Ai?

17
00:01:31,200 --> 00:01:37,230
Camek maligtaqullerkamek qanrucukek’ngarpenek.

18
00:01:37,230 --> 00:01:43,140
Umyuarpeni uitallriit tamalkuita qaruteksukten piluki.

19
00:01:46,020 --> 00:01:52,580
Adult-aurtaqa-w’ tua-i qanrut’lallrukait

20
00:01:53,015 --> 00:02:01,795
Wangkuta ayagyuallemteńi alerquutengqellruukut not to make love with a man before you get married.

21
00:02:03,760 --> 00:02:08,760
Angutmun pisqevkenata aipangvailemta.

22
00:02:11,185 --> 00:02:14,335
Tuaten qanrutetulruitkut.

23
00:02:14,335 --> 00:02:24,975
Maa-i, maa-i waniw’ tuaten arnat pilriit qaillun qanrucugciki?

24
00:02:26,230 --> 00:02:27,430
Iciw’...

25
00:02:27,435 --> 00:02:36,415
Amllerem-wa qanrut’laryaaqekai aipangvailgan angutmun kenkesqevkenaku.

26
00:02:36,720 --> 00:02:45,460
Tau͡gaam maa-i waten-llu aipaqliupailegmeng aipaqsuitellruut ak’a.

27
00:02:47,365 --> 00:02:49,780
Ciin-gguq tuaten pisqumanriceciu?

28
00:02:49,780 --> 00:02:50,330
Ai?

29
00:02:50,330 --> 00:02:52,600
Ciin-gguq tuaten pisqumanriceta?

30
00:02:52,600 --> 00:03:03,170
Maa-i-wa ilateng tangerrluki makut girlfriend-angluteng boyfriend-angqerraqluteng-llu pilalriit.

31
00:03:04,890 --> 00:03:05,930
I mean, iciw’...

32
00:03:05,935 --> 00:03:11,315
Ak’a tamakut yuut umyugiuyuitellruut ayagyuat.

33
00:03:12,080 --> 00:03:17,960
Kitak’ qanrutqerkut iciw’ ciin tuaten iciw’

34
00:03:17,965 --> 00:03:25,155
Angayuqavet iciw’ qanrut’lallrullikiiten iciw’ anguciuresqevkenak wall’u-q’ piciatun.

35
00:03:25,155 --> 00:03:27,850
Ciin-gguq tuaten iciw’...

36
00:03:27,850 --> 00:03:29,360
Qanrutanga-qaa?

37
00:03:29,360 --> 00:03:36,040
Iciw’ qanrutkeqerr’ kitak’ qaill’ qanlallruciitnek, im’u

38
00:03:36,635 --> 00:03:41,685
Iciw’ aipaqilaqan qaillun piarkaucianek qanruyutaitnek.

39
00:03:43,195 --> 00:03:49,705
Tua-i-wa pisqevkenaki aipangvailgan angutmek kenkisqevkenaku.

40
00:03:50,145 --> 00:03:58,555
Kasngunarquq-gguq irniangekuni aipaunani aatailngurmek.

41
00:03:59,305 --> 00:04:02,865
Tuaten qanrutaqluki.

42
00:04:18,020 --> 00:04:25,280
Cangakan-qaa maa-i amllessiyaagateng arnat irningellrat aipainateng?

43
00:04:26,105 --> 00:04:28,745
Aipaunateng-qaa irniangelallrit?

44
00:04:30,060 --> 00:04:36,630
Yuut-wa tamalkuita allayuurcata cangakengramki qaill’ qanerciigat’lalrianga.

45
00:04:37,950 --> 00:04:40,610
Nuu, qaill’ umyuartequciki?

46
00:04:41,565 --> 00:04:44,260
Qaillun umyuartequciki-gguq?

47
00:04:44,260 --> 00:04:48,900
Maa-i iciw’ yuut ayuqenrilriit? Qaillun umyuartequciki?

48
00:04:48,905 --> 00:05:00,535
Iciw’ ayagyuallerpeni ayuqutekluki maa-i, maa-i yuut ayuqellritnek, arnat ayagyuat ayagyuallerpeni ak’a imumi.

49
00:05:00,535 --> 00:05:04,450
Qaillun iciw’ compare-arlukek.

50
00:05:04,450 --> 00:05:11,950
Ellait-llu-wa ayagyuat ayagaluteng piyaurcameng angayuqateng nayuqsaunaki.

51
00:05:12,675 --> 00:05:21,965
Iciw’ tua-i high school-amek graduate-arqameng avtelalriit, ellmeggnek pingluteng college-aarluteng.

52
00:05:22,055 --> 00:05:27,795
Umyuateng cimirluki ellaita piyullmeggnek aturluteng..

53
00:05:27,970 --> 00:05:32,430
Tuaten pilalriit. Amlleq tuaten pilria.

54
00:05:37,295 --> 00:05:47,055
Avtelaamegteki angayuqateng, iciw’ tua-i graduate-araqameng college-aanun ayagluteng elitnaurluteng.

55
00:05:47,410 --> 00:05:50,610
Ellaita piyullmeggnek piluteng.

56
00:05:51,305 --> 00:05:57,920
Yuut ayuqenrilameng, ilaita angayuqameng qanellrit umyuaqaqluki

57
00:05:57,920 --> 00:06:07,830
Ilii-llu angayuqami qanellra umyuaqevkenaku, elliin tau͡gaam tangvallni ayuqellrit ayuqengnaqluki ayuqluteng

58
00:06:10,730 --> 00:06:13,250
Yuut ayuqeksailameng.

59
00:06:16,990 --> 00:06:24,340
Ilii-llu amlleq taangaryugluni. Ayagyuange’rmeng taangaryugaqluteng.

60
00:06:27,500 --> 00:06:35,920
Kitak’ angayuqaagpet grandparents-aarpet-llu qanruyutek’lallritnek qanrutqerkut

61
00:06:35,925 --> 00:06:39,055
Iciw’ alerqualu[ten].

62
00:06:39,055 --> 00:06:42,895
Grandparents-aagka wii tuqullruuq tamaa.

63
00:06:44,170 --> 00:06:48,570
Qaillurraq tayim’ angtalua apa’urluqa tuquluni.

64
00:06:52,395 --> 00:06:55,335
Maurluma tau͡gaam keneklua

65
00:06:56,260 --> 00:07:02,280
Kiimnuk-llu uitaaqlunuk parents-aagka uksuiyaraqagnek, wiinga elitnaurlua.

66
00:07:02,455 --> 00:07:08,565
I was only about maybe six. Six-aarngatua-ll’ tayima, six seven, eight.

67
00:07:08,745 --> 00:07:12,945
Eight-aallemni tayim’ maurluqa tuqullrungatuq.

68
00:07:13,310 --> 00:07:18,750
Amllermek murilkessiyaangvailemni tuquluni.

69
00:07:24,535 --> 00:07:29,325
Angayuqaagka-llu canun ayagayuitellruamek

70
00:07:30,055 --> 00:07:37,075
Yuut ayagaurayuitellruut watua pilallracetun.

71
00:07:38,700 --> 00:07:44,110
Ayagayuunatek tau͡gaam tua-i cangnatuglutek every day.

72
00:07:44,270 --> 00:07:47,400
Ataka pissurluni.

73
00:07:47,740 --> 00:07:59,970
Una-llu aanaput cat aturkaput mingeqluki, neqkiurluta tuaten, neqkat-llu murilkelluki.

74
00:08:00,820 --> 00:08:06,590
Tangvallregka taukuk yugnun-ll’ ayagayuunatek.

75
00:08:09,380 --> 00:08:16,500
Waten tau͡gaam ataka Paingarmiuni ilangqerrami, uncle-aangqerrami

76
00:08:16,505 --> 00:08:20,815
Yuraqataraqata ayagaqluta tuavet.

77
00:08:24,795 --> 00:08:29,245
Yuut au͡gkut ciuqliit tangvalput yuralgullruut.

78
00:08:29,915 --> 00:08:35,615
Yuralriit arulaiqsaunateng. Uksuarmek ayagluteng yurangaqluteng.

79
00:08:35,760 --> 00:08:39,900
Yuut-llu, Yupiat caciryarait amllerrluteng.

80
00:08:39,905 --> 00:08:44,435
Qaariitaatuluta-llu October-aami.

81
00:08:47,035 --> 00:08:50,745
Qangvaq ayagnillrua tamana Qaariitaaryaurtelci?

82
00:08:50,935 --> 00:08:55,750
Ak’a-w’ maaten ellangua tuaten pituluteng yuut.

83
00:08:55,750 --> 00:09:00,840
Atam Qaariitaarluteng, neqlilluteng-llu.

84
00:09:01,230 --> 00:09:07,490
Neqlitaqluki yuut irniameng atqestait.

85
00:09:09,860 --> 00:09:15,210
Neqlilluki waten qantamek cikirluki, imirluku assircaarluku.

86
00:09:15,210 --> 00:09:20,860
Merr’illuki-llu, mermek cikirluku mertelluki.

87
00:09:21,410 --> 00:09:23,810
Qantamek-llu cikirluku.

88
00:09:27,805 --> 00:09:35,445
Cayarait amllellruut au͡gkut tangvallrenka, wagg’uq ukut Nunacuarmiut.

89
00:09:36,490 --> 00:09:41,100
Tua-i-ll’ cali Ingularluteng.

90
00:09:41,100 --> 00:09:46,970
Qasgiteng imlluku, kituggluku, kelgiluteng nunanek.

91
00:09:46,970 --> 00:09:52,930
Nunat-llu tekicameng qasgiq wanirpak taqluku unugpailgan.

92
00:09:53,175 --> 00:09:58,455
Atakuan-llu yurarluteng, ingularluteng.

93
00:09:59,710 --> 00:10:04,110
Imkunek yuarucirluteng cukailngurnek yuarutnek

94
00:10:04,115 --> 00:10:06,705
Cauyaq-llu cukaunani.

95
00:10:07,085 --> 00:10:14,455
Arnaq una itraqluni qantamek tegumiarluni, tua-i-gguq Ingulautminek.

96
00:10:15,165 --> 00:10:25,375
Qantaq-llu qasgim qukaanun natermun ellirraarluku yurarluni arnaq tauna.

97
00:10:27,645 --> 00:10:30,045
Ingularluteng.

98
00:10:30,210 --> 00:10:36,540
Tua-i-llu Ingularraartelluki call’ kinguakun

99
00:10:37,500 --> 00:10:42,250
Waniw’ qenuqatarluku-gguq Elciluteng-gguq

100
00:10:42,880 --> 00:10:47,470
Qantanek tagulluteng qasgimun.

101
00:10:50,550 --> 00:10:55,990
Qasgit-llu hallway-nek tunnel-aanek amigluni.

102
00:10:56,705 --> 00:11:05,360
Arnaq cakmani elaturrami, waniw’ amiigni call’ arnaq, una-w’ call’ amigmi arnaq.

103
00:11:05,360 --> 00:11:13,050
Qantaq wani tun’urluku waken qasgim amiiganek.

104
00:11:14,237 --> 00:11:18,172
Pim-gguq wanigg’ Elcitii qantaput.

105
00:11:18,172 --> 00:11:22,912
Atput aperturaqaki qantaput aqvaaqluku.

106
00:11:23,337 --> 00:11:25,907
Nunaniqluni.

107
00:11:26,297 --> 00:11:29,157
Elciluteng-gguq tua-i.

108
00:11:32,252 --> 00:11:34,952
Caqtaalguluteng.

109
00:11:37,177 --> 00:11:42,117
Tuamtell’ cali icivaumainanrani Kevgirluteng.

110
00:11:42,452 --> 00:11:45,642
Kevgak ayaglutek nunanun.

111
00:11:47,292 --> 00:11:53,802
Practice-aaqatarluteng uksurpak yuarutnek piyuutnek

112
00:11:54,022 --> 00:11:58,052
Canek agyunek, piyuutnek-llu.

113
00:11:59,322 --> 00:12:08,762
Yurarluteng imkunek yuraraqluteng practice-aaraqluteng imkunek yurautnek cukalrianek.

114
00:12:09,187 --> 00:12:14,057
Fast, cukaluteng yuarutet, cauyat-lu cukaluteng.

115
00:12:14,337 --> 00:12:24,337
Arnat yuraquaqluteng, qavaruarluteng, tuntussuruarluteng, petmigcurluteng.

116
00:12:25,682 --> 00:12:33,532
Canguarturluteng yuratuluteng ancestor-aameng yurainek.

117
00:12:35,982 --> 00:12:39,302
Motion-aarinek yuratuluteng.

118
00:12:41,417 --> 00:12:51,152
Allat-llu cali elitnaurluteng akiqliqellriik yuuk iciw’ imkunek yurapignek.

119
00:12:51,152 --> 00:12:54,912
Tua-i-gguq tekiqata’arcuutekiurluteng.

120
00:12:57,227 --> 00:13:04,362
Tua-i-llu uksurpak tua-i pilnguameng upingariameng

121
00:13:04,362 --> 00:13:11,542
Tunutekateng-llu agyuput, agyumta tunutekait upingariluteng

122
00:13:11,547 --> 00:13:15,607
Yuarutet-llu upluki piyuutet.

123
00:13:15,872 --> 00:13:24,082
"Pinaurai-qaa kinakucim-qaa camek ima-qaa qaillun pilriamek?"

124
00:13:24,292 --> 00:13:27,822
Tua-i anglanaqluteng yura’arqameng.

125
00:13:30,282 --> 00:13:38,092
Tua-i-llu tekiqata’arqata kel’kengateng tekicata

126
00:13:40,462 --> 00:13:44,702
Invite-alteng nunat allat tekicata

127
00:13:44,707 --> 00:13:47,947
Angutet qasgivkarluki.

128
00:13:48,402 --> 00:13:53,582
Qasgim-llu ingelran iliit un’gavet elliluku qulvanun.

129
00:13:53,657 --> 00:13:59,277
Taukut-llu angutet tamaavet aqumlluki payugarrluki.

130
00:14:00,092 --> 00:14:02,672
Tua-i-gguq payugarrluki.

131
00:14:03,297 --> 00:14:12,507
Neqkaitnek payuggluki neqnek keniranek, wall’u, wall’ dry fish-aanek, yuurqerkaitnek-llu.

132
00:14:12,637 --> 00:14:20,967
Tua-i-llu nernerrlugcetaariluteng nerngarcata tamakut allanret angutet.

133
00:14:20,967 --> 00:14:26,597
Nerngarcata yuarutmek emengluteng nunat.

134
00:14:27,607 --> 00:14:30,727
Tua-i-gguq nernerrlugcetaarluki.

135
00:14:30,802 --> 00:14:34,142
Apa’urluunka aqumlua tangvakenka.

136
00:14:34,147 --> 00:14:38,147
Last one, that was the last one.

137
00:14:38,442 --> 00:14:45,722
Murilkelluku tangvallruaqa atama uncle-aari Paingarmiut.

138
00:14:45,727 --> 00:14:57,397
Waten Nunacuarmiut atulriit atuulluki nernerrlugcetaarluki so they can choke, or can’t swallow, or something like that.

139
00:14:57,397 --> 00:14:59,387
Atuuskait waten:

140
00:14:59,762 --> 00:15:09,272
"Talluryuyuilngurnun nalirrugcetaarilii.

141
00:15:09,422 --> 00:15:16,592
"Nalirriarrngualriit avukuulluki-qaa?

142
00:15:17,062 --> 00:15:30,012
"Ata-ggem ukuni Akulurarmiuni aturyuktaalarmiut.

143
00:15:30,252 --> 00:15:40,642
"Cakegtaunriluciq calliggluku maavet aturyuktaarlarmiut."

144
00:15:40,642 --> 00:15:52,422
Imkuk-ll’ apallirtulriik angutek matarmek, uyamignek makurlutek, nasqurruterlutek, qerrulliglutek tau͡gaam waten elliurlutek.

145
00:15:52,957 --> 00:15:54,967
Tua-i-ll’ enipagluki

146
00:15:54,967 --> 00:16:00,617
"Unagkurluut-llam pivakengraata."

147
00:16:00,927 --> 00:16:04,067
Ala-i alingnaqluteng.

148
00:16:04,622 --> 00:16:08,172
Tua-i-gguq nernerrlugcetaarluki.

149
00:16:08,292 --> 00:16:14,532
Wii tua-i tangvakenka tamakut apa’urluunka, atama uncle-aari.

150
00:16:18,177 --> 00:16:25,117
That was the last one. I never, nalluyagucuunaku-ll’ yuarutiit.

151
00:16:26,182 --> 00:16:31,212
Elitnauryuyuama-ll’ yuranek yuaruteksularyaaqekeka.

152
00:16:31,212 --> 00:16:36,882
Cangaknayukluku yuarutkeksailkeka. Anglanaksaaqaqa.

153
00:16:36,882 --> 00:16:42,352
Atam yurat anglanakanka yuraliyaryunqellruama-llu.

154
00:16:43,322 --> 00:16:50,002
Tua-i yuralrianun unegcuunii yuraliyaraqellrianga.

155
00:16:50,777 --> 00:16:56,477
Tua-i-ll’ Kassiglumun upagluta Kassiglurmiut nunaurtellratni.

156
00:16:57,842 --> 00:17:02,402
Last one-aamek Kevgilriit 1935.

157
00:17:03,537 --> 00:17:09,617
Tua-i-llu yuramek taqluteng nunat tamarmeng.

158
00:17:10,312 --> 00:17:13,042
Tua-i yurayuirulluteng.

159
00:17:13,042 --> 00:17:17,522
Elciyuirulluteng, neqlicuirulluteng-llu.

160
00:17:17,527 --> 00:17:19,597
Cat taqluki.

161
00:17:20,717 --> 00:17:23,587
Tua-i cat yuarnaqluteng.

162
00:17:27,127 --> 00:17:33,417
Imkut wani agayulirtet, Moravian people, taqevkarluki.

163
00:17:33,487 --> 00:17:44,037
Anagulluki-llu yurautelallratnek, tamakunek picirluteng taqevkarluki

164
00:17:44,967 --> 00:17:48,937
Canek pilluarqelluteng pitullrat.

165
00:17:57,427 --> 00:18:03,437
Yurat yuarnarqellruut yurayuirutlermeggni. Wiinga-w’ yuallrukenka.

166
00:18:04,187 --> 00:18:06,987
Tua-i-llu wangkuk

167
00:18:11,202 --> 00:18:17,782
Calligtaalnguamnuk uksuiyaraqlunuk, up’nerkiyaraqlunuk, caqtaalnguamnuk

168
00:18:19,857 --> 00:18:25,677
We start live in Bethel, 1943. That’s long time.

169
00:18:27,432 --> 00:18:30,022
Mary-ll’ maani yuurrluni.

170
00:18:31,562 --> 00:18:37,642
Yuurtengraan aipaqa kiugg’ pissuryaraqluni uksuarmi.

171
00:18:38,477 --> 00:18:41,637
Parents-aagemnun wii ayaullua.

172
00:18:42,012 --> 00:18:48,472
Tuamta-ll’ up’nerkami up’nerkiyaraqluta.

173
00:18:50,107 --> 00:19:00,387
Tua-i-ll’ mikelnguut amlleriata elitnaungata ayayuirulluta tua-i.

174
00:19:00,722 --> 00:19:04,412
School-arluteng tau͡gaam kids-aat.

175
00:19:04,412 --> 00:19:14,252
Aatiit tau͡gaam ayagaqluni, Nushagak-amun-llu kuvyayaraqluni, uksuarmi-ll’ pissuryaraqluni.

176
00:19:16,897 --> 00:19:20,147
Kiituan-llu calituriuq,.

177
00:19:20,607 --> 00:19:25,617
Ayagmek calilallruuq. Calinge’rmi tau͡gaam pissuryalallruuq.

178
00:19:29,817 --> 00:19:36,567
Wani-ll’ Mamterillermun tekiteqarraallemteńi nunakuarcuutek malruk,.

179
00:19:38,007 --> 00:19:43,297
Nunakuarcuutertaunani. Sidewalk-anek tau͡gam tumyararluteng.

180
00:19:44,407 --> 00:19:48,877
Tua-i-ll’ piqerluteng nunakuarcuutet amlleriluteng.

181
00:19:51,827 --> 00:19:57,907
NC-rullermini AC-rurpailegmi suuraqluteng.

182
00:20:02,502 --> 00:20:05,142
Tangercetaaraqluteng.

183
00:20:05,517 --> 00:20:08,632
Wii tangercetaaliaraqlua irnianka malikluki.

184
00:20:08,632 --> 00:20:13,412
Akikit’lallruut tangercetaat, 50 cents akiluteng.

185
00:20:13,417 --> 00:20:21,797
Tua-i-ll’ call’ Swanson-aaq kipusviliami suurvililuni ikaggun bride-am akiakun angtuamek.

186
00:20:22,412 --> 00:20:28,292
Suurnaurtut tang double feature from 7-12.

187
00:20:28,717 --> 00:20:33,432
Long movie. Anglanarqaqluteng-llu movie-t.

188
00:20:33,432 --> 00:20:43,222
Tua-i atakumi atakutarraarluta suurvigmun qerarluta suuraqluta atakurpak unugpak-llu.


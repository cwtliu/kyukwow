1
00:00:01,350 --> 00:00:04,230
Cali naspaaqaa.

2
00:00:04,520 --> 00:00:08,710
Naspaalua qanqerlii. Tua-llu?

3
00:00:36,470 --> 00:00:40,540
Kitak’ tua-i ellangellemni qanruyutellemnek.

4
00:00:40,552 --> 00:00:53,741
Ellangellruunga pavani yuilqumi nunangqerraqluta wall’ uani Tagyaram paingani nunangqerraqluta kiimeta.

5
00:00:54,171 --> 00:01:06,104
Kiagmi tau͡gaam neqlillerni tamaa-i nasaurluullemni tuaten ayuqellruukut. Pavani yuilqumi uksuarmi uitaaqluta yugtaunani elatvut.

6
00:01:06,207 --> 00:01:11,285
Uani-ll’ call’ uksumi Tagyarami yugtaunani elatvut.

7
00:01:11,290 --> 00:01:16,934
Tau͡gaam neqlillernun ayagaqamta nutaan yugnek tangengaqluta.

8
00:01:17,565 --> 00:01:26,554
Tua-ll’ maurlumni wii uitalua maurluma anglicaraqnganga, maurluugma anglicaraqnganga.

9
00:01:26,775 --> 00:01:35,198
Ukugnek tau͡gken arnagnek cali ilalua. Ilakluta tua-i.

10
00:01:35,380 --> 00:01:47,747
Tua-i-ll’ taum maurlurma qanrut’laraakut, unuakumi-llu inerqularaakut maktaqamta nakukut’laasqevkenata, nakukuteksaunata pisqelluta.

11
00:01:47,755 --> 00:01:57,655
Tua-i ilarraquralriani wangkuta tuani enem iluani ilarraquralriani nakukucuunata ilakellruukut.

12
00:01:57,655 --> 00:02:04,888
Waten tua-i pilaraakut: caqcaaralaasqelluta tau͡gaam ikayuqu’urluta nakukuteksaunata.

13
00:02:05,010 --> 00:02:14,832
Tua-i-ll’ tamaavet ayiimta yugnun waten call’ pilaraanga unuakumi anqata’arqama:

14
00:02:14,837 --> 00:02:26,570
Kitaki-gguq nakukekatnga, qakemkut naanguaqumta-llu nakukekatnga qimakilii. Akinauryaqunii-gguq.

15
00:02:27,230 --> 00:02:40,106
Tuamta-ll’ waten call’ pilaraanga: yuum-gguq pingraanga akinauryaqunaku, tau͡gaam-gguq ilanka kenekluki, kenkurluki. Kenkurautelalta-gguq.

16
00:02:40,116 --> 00:02:43,682
Ilaput-llu-gguq tamalkuita kenkurluki.

17
00:02:44,173 --> 00:02:53,417
Tua-i tamaa-i nasaurluullemni, nasaurluullemteńi qalarut’laraakut qaillun ayuqellerkamteńek ernerpak.

18
00:02:53,423 --> 00:02:59,101
Taumek alikellruarput wangkuta nunurnganata qalarut’laakut.

19
00:02:59,457 --> 00:03:07,846
Qanruyutni nall’artenritqerqamteggu taum muarlurma nunurngatpiarluta qanpagalluta qalarutaqluta.

20
00:03:07,890 --> 00:03:14,968
Taumek alikellruarput qanruyutiin uniurtaallerkaa.

21
00:03:15,190 --> 00:03:23,990
Tua-i tuaten kenkutesqelluta alerqualaraakut kenkuquraasqelluta, ilaput-llu nakukeksaunaki.

22
00:03:24,195 --> 00:03:31,062
Yuum-llu pingraakut cali akilaasqevkenaku.

23
00:03:31,327 --> 00:03:40,567
Tau͡gaam waten piaqluta: caliqcaaralaalta-gguq, ullagtaarutevkenata-llu-gguq.

24
00:03:40,874 --> 00:03:52,441
Ullagtaaruskumta-gguq atam yugnun cangayuutekamteńun tekitniartukut. Ullagtaarupakarluta-gguq cangayuutekamteńun tekiciiqukut.

25
00:03:52,638 --> 00:04:05,994
Tua-i-llu-gguq tuaten ceńirtaatukumta ullagtaarucukumta caurailngarciqukut-gguq. Calillerkamteńi-gguq ak’a caarkaput caurailngarciqaput.

26
00:04:06,813 --> 00:04:13,207
Tuamta-llu-gguq calqurraq-gguq arnarrlainaungamta

27
00:04:13,633 --> 00:04:22,860
Tamaani ellangellemni wiinga caranglluut makut can’get yuut teguyaraqellruit tupigturluki.

28
00:04:24,760 --> 00:04:28,905
Neqauteteng caquliluki kiagmi.

29
00:04:29,408 --> 00:04:35,372
Taryaqviit-llu inglukeggluki iitallernek, iitallernek-llu caquluki.

30
00:04:35,386 --> 00:04:43,242
Tamaa-i-gguq cumercuilkumta caqatallerput nallunaiciiquq. Yaaken yaaqlimteńek iliiraaqluta.

31
00:04:43,745 --> 00:04:49,290
Inglukgutkaaramteńek iitallernek iitarcuilkumta iliiraaqluta.

32
00:04:49,679 --> 00:04:56,879
Tua-i-gguq tamaa-i qelketailkumta iliirasteńguciqukut. Tuaten qanrut’lallruakut.

33
00:04:57,197 --> 00:05:01,820
Arrsaullruukut. Ellangellemteńi cataunani.

34
00:05:02,281 --> 00:05:09,726
Tuamtell’ cali pinauraakut, tua-i waten mat’um nalliinitun ayuqellrunrituq ellangellemteńi.

35
00:05:09,820 --> 00:05:13,198
Wii arnassagapiarurteksaicaaqua.

36
00:05:13,631 --> 00:05:22,850
Tua-i tau͡gaam ellangellemni tamakut ak’allarnun taukunun ellangama ak’allapiatun ayuqngatellrulliniut.

37
00:05:23,822 --> 00:05:30,678
Tuaten qanrut’laraakut, qelketailkumta-gguq iliirasteńguciqukut.

38
00:05:32,248 --> 00:05:45,788
Mingqeqataqumta-llu-gguq, tang mat’um nalliini enurnaqsugnailngurmek, mingqeqataqumta-llu-gguq qelketailkumta yaaken yaaqlimteńek yualukaramteńek iliiraciqukut.

39
00:05:46,298 --> 00:05:57,187
Wall’u-gguq mingqutmek-llu-gguq navrarciqliukut, wall’u-gguq iliiraciqukut qelketailkumta. Tang arrsaullrutacirput.

40
00:05:57,701 --> 00:06:01,890
Taumek qanruyuteput qigcignarqellruut.

41
00:06:02,204 --> 00:06:16,180
Tua-ll’ tuaten tua-i qalaruqaarluta qanrut’laraakut, kitaki-gguq neqalleruarmek tangerqumta, man’a maa-i ciuqliuguq neqalleruar.

42
00:06:16,516 --> 00:06:27,616
Neqalleruarmek tangerqumta ciuniuqilaut-gguq ikgelkevkenaku. Iniqerluku kinerciqerluku.

43
00:06:27,626 --> 00:06:32,892
Tua-i-gguq tauna neqkaurciiquq iniqerluku kinerciqaqumteggu.

44
00:06:33,299 --> 00:06:40,488
Waten kiagmi sek’arluku-gguq neqraq ataucirraungraan agarareskilaut.

45
00:06:40,610 --> 00:06:45,477
Tua-i-llu-gguq kinqaku egamaarrlugarkaurciiqerput.

46
00:06:45,495 --> 00:06:51,761
Tau͡gken-gguq ikgelkelluku ilangcinrilkumteńi paralut-gguq nerluku.

47
00:06:51,802 --> 00:07:03,013
Paralut caunrirluku, ciiviit anarluku paralungluku-llu tua-i neqkaunrirluni, neqkaugarkaunrirluni.

48
00:07:03,022 --> 00:07:12,778
Taumek-gguq ikgelengraan ca neqalleruar qemagartaqluku pilaut. Neqkautuuq-gguq ikgelnge’rmi.

49
00:07:13,116 --> 00:07:16,260
Maa-i tuaten qanrutetuallruakut.

50
00:07:16,268 --> 00:07:24,435
Tuamta-llu pitsaqevkenani angussaagtengkumta arnarrlainaungamta

51
00:07:24,847 --> 00:07:30,414
Amllengrraan-gguq arnam neqkaq amrukenrilliu.

52
00:07:31,058 --> 00:07:40,536
Tau͡gaam amrukluku-gguq tua-i picuvlagluku pinrilliu. Pinqegcaarturluku-gguq kinerciarqiliu.

53
00:07:40,713 --> 00:07:47,158
Maavet-llu-gguq neqallret tutmallermun pivkenaki, natmun tutmallrunrilngurmun ciqilluki.

54
00:07:47,220 --> 00:07:53,220
Tangniitut-gguq neqallret maani saggluteng cailkami.

55
00:07:53,416 --> 00:07:58,093
Neqa-gguq piinani nangteqnarquq anrutaq piinani.

56
00:07:58,108 --> 00:08:01,019
Maa-i tang makut qanruyutelput.

57
00:08:02,087 --> 00:08:09,548
Apqucim-gguq tamarmi naulluunam atuyunailqaa anrutam piitellra.

58
00:08:10,178 --> 00:08:14,378
Taumek-gguq neqalleruar, tua-i maa-i makut qanruyuteput.

59
00:08:14,397 --> 00:08:20,642
Taumek-gguq neqalleruar yuunguitevkenaku, assiilengraan-llu qelkurluku.

60
00:08:20,649 --> 00:08:24,360
Assiilkingaitukut-gguq anrutarput piilkan.

61
00:08:24,499 --> 00:08:28,654
Maa-i makut qanruyuteput ayagyuallemteńi.

62
00:08:29,649 --> 00:08:36,483
Tuaten-llu tua-i neqalleruar sagcetevkenaku, tutmallrunrilngurmun egtesqelluku.

63
00:08:36,827 --> 00:08:42,127
Caallugkuarrarput-llu neqlikumta tutmallrunrilngurmun egtesqelluku.

64
00:08:42,184 --> 00:08:48,017
Neqalleruar-gguq yuum qemirrlukngani caassiksunaituq.

65
00:08:48,196 --> 00:08:51,707
Assiiilkiurluta-llu neresqevkenata.

66
00:08:52,592 --> 00:09:01,547
Tua-i-gguq neqa piilkan assiilkiurngaitukut, cangakiurngaitukut ilumun yuk kaikuni cangakingailami.

67
00:09:01,813 --> 00:09:04,729
Maa-i makut qanruyuteput.

68
00:09:05,345 --> 00:09:16,834
Tuamta-llu pitsaqevkenata-gguq aipangluta mikelngurmek aulukikumta

69
00:09:18,314 --> 00:09:28,802
Cali-gguq uumun aipamteńun angutmun cingucaqunaku. Tauna-gguq angun ayagatuuq, ayagayulriaruuq.

70
00:09:29,301 --> 00:09:35,850
Taumek-gguq taumek mikelnguq cingutenrillaut taumun angutmun.

71
00:09:36,170 --> 00:09:44,904
Tua-i-gguq kalivqinaqumta uamqerkauyaaqaa aipaqluku ikayuqerkaungamek nulirqelriik.

72
00:09:45,653 --> 00:09:50,908
Tau͡gaam-gguq ayagatulriaruuq. Auluku’urcetenrillaut.

73
00:09:51,109 --> 00:10:00,920
Atam-gguq nacigatuniartuq. Ayagaqan atani tauna nacigayugluku assiinani.

74
00:10:01,907 --> 00:10:14,129
Kiituani-gguq tua-i tua-i ayallermini-llu tayima kingutmun peng’garrluku ayagacurlautekciqaa nacigyukan.

75
00:10:14,255 --> 00:10:24,244
Tua-i tuaten angutmun cingutesqevkenaku inerqutullruitkut irniangekumta irniarput.

76
00:10:24,953 --> 00:10:38,419
Tuamtell’ cali irniarput anglicaqumteggu tua-i-gguq enemi waniwa irniarput nayurluku aulukilriaruamta tautun angutetun ayagalriatun pivkenata.

77
00:10:38,747 --> 00:10:45,399
Irniarput enem iluani murilkurararkaugarput-gguq.

78
00:10:45,424 --> 00:10:51,968
Inerciigatellra-llu-gguq anagulluku inerciigalucia pivkenaku.

79
00:10:52,002 --> 00:10:58,769
Pingiinarqut-gguq inerciigataqameng anagulluki taqsuqupaka’arqaceteng.

80
00:10:58,780 --> 00:11:09,047
Cali-llu-gguq erina nunutukumta, erinavut tapirviituq. Yagtaarpek’naku tauna irniarput, yagiravkenaku.

81
00:11:09,140 --> 00:11:12,484
Yagirakumteńi-gguq cacetuciquq.

82
00:11:12,565 --> 00:11:20,798
Cali-llu-gguq anagulluku qanpagapakaqumteńi cacetuluni. Tua-i-gguq cacetucararkaqerput tauna irniarput.

83
00:11:21,253 --> 00:11:26,197
Taumek-am call’ qanruyuteput ilangqertut arnani.

84
00:11:26,211 --> 00:11:33,922
Tua-i-gguq tauna cacetucarciqerput wangkuta irniarput anagulluku qanpagaqu’rqumteggu.

85
00:11:34,754 --> 00:11:39,515
Tua-i niicuunani inerqungramteńi assiinani.

86
00:11:39,808 --> 00:11:47,974
Cali-ll’ inerciigalkan anagulluku call’ inerciigatellra pivakaqumteńi arcariinarluni.

87
00:11:48,796 --> 00:11:54,307
Taumek-gguq qaruarrluku tau͡gaam mikelnguq piaqluku canrituq.

88
00:11:54,391 --> 00:12:07,791
Tuamta-llu-gguq nunutukumta yuk tamarmi, yuk-gguq tamarmi eqneruuq. Tua-i-gguq irniani kenkerrlainayuutaa. Taqsuqnarqaqan nunutua.

89
00:12:07,888 --> 00:12:11,093
Nunutukumta-gguq nunurciqerput.

90
00:12:11,187 --> 00:12:15,720
Nunurraarluku-llu-gguq ngelaksugutevkenaku uitalluku.

91
00:12:15,932 --> 00:12:20,493
Tua-i uitalluku qanruteksaunaku nunuqumteggu.

92
00:12:21,187 --> 00:12:26,852
Tua-i assirikan tau͡gaam nutaan assirluku piluku nunurraarluku.

93
00:12:26,860 --> 00:12:33,760
Qiakan tua-i tuaten engelallagatevkenaku-llu nunurraarluku.

94
00:12:33,772 --> 00:12:42,795
Engelallagaskumteńi-gguq cali assiiruciiquq. Engelallagacimalriit-gguq call’ assiitaqut mikelnguut.

95
00:12:43,865 --> 00:12:54,820
Tuaten-am call’ mikelngurmek anglicarillerkamteńek enem iluani taumek aipirluku tamana tuaten pillerkarput.

96
00:12:55,534 --> 00:13:02,556
Mikelnguum anglicallra qacignarqenrilami, anglicarturallra.

97
00:13:03,495 --> 00:13:11,484
Makuggnaqluni. Wangkuta avani makugtellruukut anglicallemteńi irniaput.

98
00:13:11,496 --> 00:13:17,307
Mat’um-llu nalliinitun ayuqellrunritut irniaput anglicallemteńi

99
00:13:17,430 --> 00:13:22,352
Terr’ilitarnek egciurluta pillrunritukut.

100
00:13:22,420 --> 00:13:25,731
Taumek qanruyuteput amllellruut tua-i.

101
00:13:25,805 --> 00:13:36,250
Qavaryunqegkumta-llu teq’iciqniluta. Irniarput tauna tua-i aciminun qurrmarluni teq’iluta-llu. Teq’icugninaqluni.

102
00:13:36,265 --> 00:13:38,787
Maa-i assiryunqepialriaci.

103
00:13:39,112 --> 00:13:46,489
Tua-i-gguq qavaryunqegqumta enevut teq’icugninarqeciquq irniamta tepiinek

104
00:13:46,789 --> 00:13:50,028
Tua-i unugmi qurruciyuilamteńi.

105
00:13:50,171 --> 00:13:56,494
Irniaput qavamteńek makluta qurrucirluki qurrutaitnun qurrevkatullruaput unugmi.

106
00:13:56,529 --> 00:14:01,329
Makcamta-llu qurrutii teguluku anluta ciqilluku.

107
00:14:01,908 --> 00:14:04,924
Iqairturyarat-wa terr’ilitait.

108
00:14:04,935 --> 00:14:16,824
Iqairturluki terr’ilitarkarugailata-llu terr’ilitarkaitelaata. Wanikuaqan iqairturluki pikalinrilngurni wangkuta terr’ilitait.

109
00:14:17,338 --> 00:14:27,183
Taumek tua-i tuaten qanruyutengqertukut calleruaraat murilkelluki pisqelluki.

110
00:14:30,568 --> 00:14:36,328
Caunrilketalria-gguq caicu’gquq caunrilketaquni.

111
00:14:36,367 --> 00:14:39,278
Ca caunritniluku egtaqluku.

112
00:14:39,420 --> 00:14:44,298
Ca-llu, cam-llu-gguq qemangqaurallra qiperrluyuituq-gguq.

113
00:14:44,322 --> 00:14:52,378
Atullerkaminun-gguq tekitetuuq natmun elliqerluku uitaurarqami, tua-i-llu-gguq atullerkaminun tekilluni.

114
00:14:53,144 --> 00:14:59,310
Tamaa-i tamakut qanruyutelput, wiinga-w’ qanruyutellrenka ellangellemni.

115
00:14:59,389 --> 00:15:05,078
Tua-i una call’ waniw’ kenka arcaqerluku qanruyutnguuq.

116
00:15:06,066 --> 00:15:11,472
Ilamta pingraakut angu akinauresqevkenaku.

117
00:15:11,543 --> 00:15:19,020
Tuamtell’ allaneruar tekiskan camiunguciilengraan ilaliuresqelluku.

118
00:15:19,034 --> 00:15:21,456
Wii takartapiallruunga.

119
00:15:21,942 --> 00:15:28,775
Caperqepiallruaqa man’a waten paiqatnga: "Nutaan tangengerpegu ilaliuraqluku.

120
00:15:28,842 --> 00:15:40,064
"Allaneq-llu nutaan tangengerpegu pikailkan qanrrarpenek ciuniurluku qanrrarpenek qalarulluku, wall’ pikangqerkan nerqertelluku."

121
00:15:40,068 --> 00:15:42,824
Takartapialrianga-wa wiinga.

122
00:15:42,998 --> 00:15:53,265
Tua-i-gguq tamaa-i tamana qanrraminek-llu ilaliurturluku wall’u nerqertelluku tungelqurturyaquq-gguq yuk.

123
00:15:53,280 --> 00:15:57,869
Ilakliulluki tua-i tamakut ilaliuqallni.

124
00:15:57,882 --> 00:16:04,793
Iliin-gguq yuum yuk-gguq caperrsugluni nunanun tekitetuuq, ilumuuluni-llu.

125
00:16:07,163 --> 00:16:16,718
Tamaa-i tamakut qalaruyutek’lalput ilumun yugmun, yugnun tekitelleq caperrnarquq tekiteksailkeḿinun.

126
00:16:16,795 --> 00:16:24,922
Taumek nallukvut nani tangeqsailkevut elluarrluku cali ciuniurarkaqliniarput.

127
00:16:25,230 --> 00:16:34,808
Tua-i-gguq tauna caperrsugtuq ciunerkani nalluamiu. Ciunerkani nalluamiki capeqluki taukut nunat.

128
00:16:35,257 --> 00:16:42,168
Tua-i tuaten ayuquq. Ciunerkaput tekitaanrilkemteńun ayagaqamta caperrsutuukut.

129
00:16:42,513 --> 00:16:47,306
Taumek maa-i man’a ayagyuani elpeci umyuaqerkarci.

130
00:16:47,317 --> 00:16:56,528
Cali-llu ilarraci, ilavci pingraiceci angu pillruniluci piqaqsaunaki.

131
00:16:56,539 --> 00:17:03,905
Cali-llu angayuqaput qigcikesqelluki qanrucimatullruukut.

132
00:17:04,083 --> 00:17:09,528
Taumek angayuqertuumalriani cali maa-i makut qanruyutellrenka.

133
00:17:09,601 --> 00:17:18,434
Angayuqaput takaqerkauluki, qigcikluki, qanruyukariit-llu maligtaqungnaqluku.

134
00:17:18,511 --> 00:17:21,911
Tuaten qanrucimallruukut wangkuta.

135
00:17:21,931 --> 00:17:25,975
Taumek anglicarteput qigcignarqellruut.

136
00:17:27,315 --> 00:17:32,482
Maa-i makut wii ellangellemni qanruyutellrenka.

137
00:17:32,745 --> 00:17:42,382
Qanruyuteput tang, Yuum qanruyutii amllepialria. Tua-i ca tamarmi qanruyutetarluni.

138
00:17:43,344 --> 00:17:49,978
Qanrutketukumteki qanrumalaryartukut. Ca tamarmi qanruyutengqertuq.

139
00:17:50,045 --> 00:17:58,901
Maa-i makut arcaqerluki wii qanruyutellrenka tamakut tamaa-i neqalleruaraam murilkellerkaa.

140
00:17:58,912 --> 00:18:09,023
Cali-ll’ tua-i ilamta pingraakut kenekluki, kia-ll’ pingraakut akinauyuunaku pillerkarput.

141
00:18:10,870 --> 00:18:17,393
Tuaten-llu tua-i mikelngurmek call’ anglicarikumta tuaten auluklerkaa.

142
00:18:18,804 --> 00:18:20,993
Camek?

143
00:18:24,934 --> 00:18:27,304
Paiciulluta?

144
00:18:27,594 --> 00:18:40,334
Tutgaramni elpeci paiciryaramci nang’arkaunrilngurmek umyuaqekuvciu, paiciryaramci qanruyutmek.

145
00:18:42,289 --> 00:18:48,179
Waniw’ qanertua ava-i, "Ilaci kenkarkaugaci."

146
00:18:48,319 --> 00:18:58,329
Kia pingraaci kenekluki. Kitumun-llu pilarniluci tauna piksaunaku tau͡gaam ayuqluku kenekluki.

147
00:18:59,239 --> 00:19:03,509
Tamaa-i paiciutekarci maa-i man’a kenka.

148
00:19:03,939 --> 00:19:11,039
Tua-i-llu ilaci kenekluki, Agayutsi-llu cacetuqutekluku.

149
00:19:11,174 --> 00:19:15,574
Tamaa-i paiciutekaqaqa elpeceńun tutgaramnun.

150
00:19:15,699 --> 00:19:30,187
Tua-i-ll’ kankut tutgaraanka, ilaci kankut qanrut’laranka ertet tamaklaita ayuqucirturluki paitaqesqessaaqluku qanruyun.

151
00:19:30,287 --> 00:19:36,500
Maaken ayange’rma tangenrring’erpecia umyuaqelaasqessaaqluku.

152
00:19:36,574 --> 00:19:52,587
Qanrut’laranka ertet tamaklaita qaillun ilaita anelgukarait-llu kenekluki pisqelluki, wall’u anelgutkenrilengraitki, wall’u ilaita pingraita akinauyuitesqelluki.

153
00:19:52,762 --> 00:20:02,712
Cali-llu qanleravkenaki pisqelluki, iciw’ tua-i qanqataitesqevkenaci.

154
00:20:02,744 --> 00:20:08,981
Qanqatailkuvci umyuarniutmun tekitelarciquci.

155
00:20:09,019 --> 00:20:14,156
Tamaa-i taman’ paiciutekaqa umyuaqelararkarci.

156
00:20:15,719 --> 00:20:23,306
Maaken ayange’rma tua-i umyuaqelararkauluku elpeci, tua-i paitaqluku.

157
00:20:29,369 --> 00:20:31,969
Iciw’ qessanquuyaram tungiinun.

158
00:20:36,238 --> 00:20:47,976
Qessanqurrukuni yuk, yuk-gguq waten-am call’ qanrutetuitkut:

159
00:20:52,476 --> 00:20:59,551
"Yuk-gguq qessailngurmek ilaituq. Qessanqurruuq-gguq yuk tamarmi.

160
00:21:00,182 --> 00:21:08,770
"Tau͡gaam-gguq qessani ayimqelluku yuulriim qessang’ermi piaqluni qessailngurmek aprumaciquq.

161
00:21:08,783 --> 00:21:15,133
"Tau͡gken-gguq qessallni maligtaquluku uitayulria tua-i qessanqurruluni."

162
00:21:15,177 --> 00:21:26,890
Ilumun qessang’ermi pilleq, qessange’rmi tua-i piluni ca piaqluku qessange’rmi kiituan tengrunguq.

163
00:21:28,890 --> 00:21:42,090
Kiituan caarkaminek eneqangcanguq, caarkani-ll’ nallunrirluki, kevgiurarkani nallunrirluki, qanrutkenrilengraitki-llu nallunrirluki tua-i pilaamiki.

164
00:21:42,784 --> 00:21:47,984
Makut pitukni nallunrirluki, tua-i calliuryarat nallunrirluki.

165
00:21:48,253 --> 00:21:52,778
Tamaa-i qessailnguum, tuaten ayuquq qessailnguq.

166
00:21:53,084 --> 00:22:03,959
Tua-i pilaamiki, qessange’rmi pilaamiki nallunrirluki. Tua-i-ll’ qessange’rmi yagqaarluni qessanrirluni, kiituan tengrunguq.

167
00:22:04,715 --> 00:22:12,728
Tua-i piyugteqengluni, piyugturangluni, cayugturangluni tua-i. Tamaa-i qessaicaram ayuqucia.

168
00:22:12,740 --> 00:22:17,290
Caarkaminek eneqangcarturangluni caarkani nallunrirluki.

169
00:22:17,472 --> 00:22:27,947
Tau͡gken qessayulria tua-i qessallni maligtaquluku uitiimi tua-i caarkani nallunrilngermiki qessaluni tua-i.

170
00:22:28,003 --> 00:22:35,253
Tamaa-i-gguq tamana tuaten qessallni maligtaqustii qessanqumek aprumatuuq.

171
00:22:35,272 --> 00:22:42,472
Tau͡gken-gguq qessailnguq, waten pituitkut-am cali: "Yuk-gguq qessailngurmek ilaituq.

172
00:22:44,166 --> 00:22:52,316
"Tua-i-gguq tau͡gaam qessallni ayimqelluku yuulria qessange’rmi piaqluni qessailngurmek aprumauq."

173
00:22:52,335 --> 00:23:02,073
Ilumuuguq tamana tua-i qessange’rmi piluni tua-i-ll’ caarkani nallunrirluiki, piarkani nallunrirluni.

174
00:23:02,273 --> 00:23:06,198
Caarkani tua-i nallunrirluki kevgartuagarkani.

175
00:23:06,204 --> 00:23:13,142
Cat-llu makut maa-i kenagqurangekci. Kenagtarkani qessanrirciqai tengrukengluki.

176
00:23:13,855 --> 00:23:18,867
Ca tamarmi maa-i kenagqurangelriaci.

177
00:23:18,930 --> 00:23:23,943
Tua-i tuaten ellirluni tengrukengluki caarkani.

178
00:23:23,955 --> 00:23:30,780
Tau͡gken qessaluni uitakuni, tua-i ilalcirluni uitaluni qessallni maligtaquluku.

179
00:23:30,911 --> 00:23:38,049
Tua-i-gguq tauna tuaten qessani maligtaqustii qessanqumek apaamaarkaurtelartuq.

180
00:23:38,224 --> 00:23:47,724
Tuamtell’ waniw’ una cali qanruyutek’laqngaqa kankunun arcaqerluku ilavnun kankunun tutgaramnun:

181
00:23:48,731 --> 00:23:57,093
"Yuk qenngailngurmek ilaituq. Cakegtaunrilnge’rmi yuk tamarmi qenngauq."

182
00:23:57,131 --> 00:24:06,256
Wii waniw’ cakegtaunricaaqua tua-i, yuk’egtauvkenii cakegtauvkenii, amta-ll’ tang qenqercuglua, qenqertellerkaqa wantaurluni.

183
00:24:06,275 --> 00:24:10,200
Tua-i ilumun qenqertellerkaqa wantarluni.

184
00:24:10,294 --> 00:24:18,556
Taumek yuum ucngalutekenrilliu qenngacini. Yuum tamarmi cakegtaunrilnge’rmi tua-i aturaa.

185
00:24:19,182 --> 00:24:24,007
Qennganitekluni cali qenngacini piyunaitaa.

186
00:24:24,038 --> 00:24:29,451
Cam iliiniku unguvamta iquani aturngaitarput qennga.

187
00:24:30,776 --> 00:24:40,188
Tua-i tau͡gaam waniw’-am cali iqukelaqengaqa kankunun: "Qenqerrluta anirtuumallerkamteńun ayalerngaitukut."

188
00:24:40,739 --> 00:24:52,276
Maa-i man’a paiciutekaqaqa. Elpet paiciutekaqluku. Elpeceńun qanruyutek’larqa kankunun, "Qenqerrluta unguvamun ayagarrngaitukut."

189
00:24:54,864 --> 00:25:11,151
Tuavet assiilngurmun piqataqakut atanrem, egteqataqakut qenqerrluta tuavet ayagarrngaitukut waten piluta: "Wii-w’ tuańngailngua qenngiima." Tuaten pingaitukut.

190
00:25:11,476 --> 00:25:20,939
Wii man’a tua-i qenqerculaama umyuaqela’arqa qenngaciqa tuani unguvamta iquani atuungailucia.

191
00:25:20,951 --> 00:25:25,526
Taumek umyuaqaqluku qenqerculriani pinaurtukut.

192
00:25:26,282 --> 00:25:33,420
Maa-i tua-i umyuaqelararkaci. Qenqerteng’e’rpeci tuaten umyuarteqaqluci.

193
00:25:33,433 --> 00:25:42,020
Cali-ll’ tua-i tamaa-i qessayullerpeci ayuqucia, qessayullrem maligtaqullra.

194
00:25:43,170 --> 00:25:49,670
Qessange’rmi tau͡gken piqcaaralleq tua-i cali piqcaarnarquq qessange’rmi.

195
00:25:49,789 --> 00:26:00,439
Call’ caperqepiarraarluku, cat-llu neqet amllerqata caperqepiaryaaqerraarluki tua-i piqtarturalriani nangluteng tua-i.

196
00:26:00,646 --> 00:26:09,233
Cali-ll’ akluarait tua-i makut caalleruarait cagtenritengnaqluki amllengrraata piqcaarturluki tua-i kiituan nang’ut.

197
00:26:09,321 --> 00:26:17,821
Paralqepailgateng-llu tua-i nangluteng qessange’rmi piqtarturluki, apqiitnek qessamun puukarpailegmeng.

198
00:26:18,453 --> 00:26:23,340
Tua-i tuaten qessayaraq ayuquq.

199
00:26:23,778 --> 00:26:30,140
Caurailngautnguuq-llu-gguq piilngautnguluni-llu qessaneq.

200
00:26:30,728 --> 00:26:35,041
Tamaa-i tua-i taman’ qessayaraq tuaten ayuquq.

201
00:26:36,766 --> 00:26:43,103
Tua-i call’ camek apeskuvnga kiuyugngakumku kiuciqaqa, kiusciigalkumku-ll’ kiuvkenaku.

202
00:26:44,853 --> 00:26:45,678
Ii-i.


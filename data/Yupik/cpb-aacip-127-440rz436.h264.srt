1
00:00:16,710 --> 00:00:23,720
Waten-wa tua uksuarmi cikuqerraarqami mamturivailegmi ciku aarnarqetulria.

2
00:00:23,720 --> 00:00:31,130
Cali im’ waten makut ilii qenunaciarluku qenunaciaraqluku.

3
00:00:33,420 --> 00:00:39,740
Tua-i-w’ nenglaiteqtaarqan cikunaciaraqluku, nengllingraan-llu cali ilii cikunaciaraqluku.

4
00:00:39,795 --> 00:00:46,855
Cali cikuqerqani cali tua-i aarnarqaqluni mamtuvkenani.

5
00:00:47,860 --> 00:00:53,220
Naw’un tua-i yuum taringesciigataa mamkilnguq aarnarqelria-llu.

6
00:00:53,405 --> 00:01:04,035
Tau͡gaam ayarunqerquni ayarumikun tamaaggun cikuliur[utkun] ayarukun yuvriraqluku pikiniu nallunriciiqekii.

7
00:01:04,035 --> 00:01:07,810
Ayagina’ar qanertuq ayaruq inerquutngullruniluku.

8
00:01:07,810 --> 00:01:11,750
Yuut cikumek cuqyuteksuutekluku piitesqessuitellruit.

9
00:01:11,755 --> 00:01:18,235
Waten cali qanrutetullruanga atama, yuut-wa tua-i allat-llu:

10
00:01:18,420 --> 00:01:27,860
Waten alqunaq tua-i kiskan pugtakan, egmian tua-i tagesqevkenaku.

11
00:01:27,865 --> 00:01:30,965
Qamenritengnaqluku pisqelluku.

12
00:01:31,570 --> 00:01:39,160
Qamkuni tua-i egmian-llu nugengnaq’leryagluni pikuni imutun piniarciiquq.

13
00:01:39,240 --> 00:01:41,370
Waten Ayagina’ar qanertuq:

14
00:01:41,370 --> 00:01:48,970
"Aliimaterluni yuk igeskuni, taukuk aliimetegni mecungarqaarluku nep’arcellukek cikum mengliinun.

15
00:01:48,975 --> 00:01:53,590
"Tuaten pikuni nugyugngaciquq, irugni tau͡gaam ciumek nugglukek.

16
00:01:53,590 --> 00:01:55,180
"Tua-i-llu nugkuni..."

17
00:01:55,180 --> 00:02:05,840
Waten, waten nengelmi waten-llu qanikcangvailgan nugkuni tua-i egmianun aturani yuulaagluki

18
00:02:05,845 --> 00:02:09,295
Nuna canimelkan man’a, can’get-ll’ alailkata.

19
00:02:09,295 --> 00:02:15,565
Ciulaagluki tua-i kumlalengraan, matarrluni tua-i yuulaagluki mecungelriit.

20
00:02:15,665 --> 00:02:21,235
Ataam-llu all’uki, canegnek ekiirluku man’ qaini.

21
00:02:22,265 --> 00:02:27,445
Tua-i-llu nasperturluni qerrusngiinaqani

22
00:02:30,460 --> 00:02:34,110
Qurrengnaqluki teq’uminek ellii meq’uni

23
00:02:34,110 --> 00:02:41,440
Elliin teq’uminek-wa tua-i kiimelkuni, wall’ malruukunek aipami teq’urranek, qurrsugngalriim teq’urranek meq’uni

24
00:02:41,440 --> 00:02:44,530
Qerrungaituq-gguq tuaten tua-i yuk pikuni.

25
00:02:44,530 --> 00:02:46,400
Ilagaqicikut unuaqu.

26
00:02:46,400 --> 00:02:53,180
Ayaginaraam alerquaciqaikut yuut qaill’ pillerkaitnek pellaakata waten allrakuq ellirluku ayuqaqan.

27
00:03:16,175 --> 00:03:22,930
Makut ciulirneret makut qantulliniut ellaita atullmeggnek.

28
00:03:22,930 --> 00:03:34,890
Cali-ll’ niitellmeggnek, ciulirnemeng au͡gkut cali qanellritnek niitellmeggnek qalarucitulliniut makunun ayagyuanun elluarrluki atuusqelluki, elluarrluku pillerkaatnek.

29
00:03:34,895 --> 00:03:41,730
Alerquutet makut yuum nallunrilkuniki, murilkelluki pikuniki ayagyuat makut

30
00:03:41,730 --> 00:03:47,060
Ayagyuat makut arcaqerluteng maa-i callerkarteng ilaita nalluat.

31
00:03:47,270 --> 00:03:52,590
Taumek tamaa-i nallunritevkangnaqluki angayuqrita piarkauyaaqait.

32
00:03:52,595 --> 00:03:57,395
Qalaruqu’urluki mat’um aarnarqellriim uum nalliini arcaqerluki.

33
00:03:57,395 --> 00:03:59,625
Ayaginaraam qanellracetun

34
00:03:59,625 --> 00:04:07,375
Kuiget ilait mamturraarluteng mamkellilalliniut ella nenglairqaartelluku, cakneq aarnariqercelluki.

35
00:04:07,375 --> 00:04:11,525
Cali niiteqerlaut qaill’ yuk pellaallakuni pillerkaanek.

36
00:04:11,525 --> 00:04:21,915
Pellaakuni ellaqerruskani-llu, egmian cali ayagiinarpek’nani ayuquciireskuni arulairluni uitaurquni assinruciquq.

37
00:04:21,915 --> 00:04:25,390
Uitaurpek’nani-w’ tua-i urumangnaqu’urluni tau͡gam nengelmi.

38
00:04:25,390 --> 00:04:34,470
Uitaurpek’nani aqumgaurpek’nani ellminek urumangnaqluni pikuni ayagiinarpek’nani arulair[luni].

39
00:04:34,475 --> 00:04:39,575
Imutun ayagiinaquni yaaqvanun tua-i ayagciquq, kiituan kaassairutuq.

40
00:04:39,980 --> 00:04:45,330
Yuarastain-llu tua-i nalaqnaciarumaluku tuaten ayagallrukan.

41
00:04:45,370 --> 00:04:56,280
Ayagankata kuigkun ayakatalriim nalluyagutevkenaki malikekiliki cikuliurutni, ayaruq, kangciraq, cali qanikciurutni.

42
00:04:56,280 --> 00:05:05,920
Cali natmun ayakataquni qanrucugngayaaqekai ilani tamaatmun ayagciqniluni, natmun tuavet ayakatarniluni.

43
00:05:06,575 --> 00:05:15,415
Tua-i taukut kingunrin tekitellerkani pellukaku tua-i ayallra ciumek paqciiqaat tauna ullagyullra.

44
00:05:40,970 --> 00:05:49,880
Ilait qenerrluteng waten tau͡ga kiumataqelriit taumeng caqerteḿeggneng tauna atuusqevkenaku

45
00:05:50,220 --> 00:05:54,350
Aturluku pisqevkenii, cuusqevkenii.

46
00:05:55,220 --> 00:06:05,000
Nutaan cali arnaukan, nutaan tau͡ga kiuqeryugnaipallaarluku tauna qayilkuklua pikan

47
00:06:05,005 --> 00:06:11,075
Kiuqeryugnaunaku ulurluku pisqellua.

48
00:06:11,235 --> 00:06:22,395
Tau͡ga-llu-gguq taum pitatma, wii pitatma pirrlainarpakaquma, pirrlainarpakaqanga tau͡gaten

49
00:06:23,720 --> 00:06:32,060
Naliak kinguvaralua, naliak-llu picuilkellua, kinguvaralua pikan

50
00:06:32,305 --> 00:06:43,255
Qang’a-llu caitnilua naliatneng tayima piciqanga picuilkellua caitnilua-llu, carrlugaitnilua

51
00:06:44,795 --> 00:06:49,265
Arcauyaguskumteggu nutaan tauna kiusqelluku.

52
00:06:49,265 --> 00:06:55,425
Piyugtacimtun kiusqelluku uum atama tau͡gaten alarquatullruanga.

53
00:07:24,550 --> 00:07:30,760
Au͡gkut angullrenka yuut Quyayaramek nallullrulriit.

54
00:07:30,760 --> 00:07:35,840
Tua-i Quyayarartaunani maaten ellangua.

55
00:07:35,862 --> 00:07:51,262
Nutaan tau͡gaam makunek Kuigilngurmi, pinek wani, agayulirteńek pingqelangamta nutaan Quyayaraq tamaani tamakut nasvallruat.

56
00:07:51,469 --> 00:08:00,019
Ayagniqarraallra qanrutkellermeggni agayulirtet iliita, Didmer-aam pingatellrua

57
00:08:00,951 --> 00:08:12,813
Taukut-gguq teguarullret imarpiim akianek nani akmani yaaqvani, teguarullermeggnek imarpik qerarluku.

58
00:08:12,826 --> 00:08:20,289
Imumek iciw’ teguat makut teguarulriit assiliqapiarluteng piyuilnguut.

59
00:08:20,301 --> 00:08:27,726
Arenqiallugtaarluteng pillruut, tua-i-llu imarpik tamana qerarluku.

60
00:08:28,232 --> 00:08:35,732
Cavkenateng tuc’ameng tamaani nutaan naucetaanek ayagnirluteng.

61
00:08:36,651 --> 00:08:42,651
Tamakut naucetaat ayagnilteng piluki.

62
00:08:42,670 --> 00:08:56,258
Nutaan Quyayaraq tamana man’a maa-i ayagnillrulliniat Agayutmun iciw’ aulukucirteng tamaani-llu qaillun teguarullermeggni nangteqellrung’e’rmeng cakneq.

63
00:08:56,808 --> 00:09:11,196
Tamakunek tamaa-i naucetaanek-ll’ arcaqerluteng naugillermeggnek, Agayutem nauvkallrinek, neqkameggnek quyaluteng tamana, man’a maa-i Quyayaraq ayagnillruat nutaan.

64
00:09:36,621 --> 00:09:49,209
Quyayaram nalliini tamakut pillermeggni, bring up-aallermeggni tamana, qanrutkellermeggni wangkutnun watua

65
00:09:50,559 --> 00:09:57,409
Nallunrirtainun mat’um Quyayaram quyatengqerrnarqelliniakut ellaicetun Agayutmun.

66
00:09:57,416 --> 00:10:01,753
Iciw’ cat tamalkuita quyatekarkaulliniluki.

67
00:10:01,766 --> 00:10:08,366
Maaten maa-i kinguakun umyuangcaulluku wii piaqa

68
00:10:08,385 --> 00:10:17,948
Cat tamalkuita Agayutem aulukutai wangkutnun quyateknarqellinikput Agayutmun.

69
00:10:17,960 --> 00:10:24,160
Maa-i arcaqerlua quyatengqertua mat’umi waniwa Quyayarami tekitellemteńi.

70
00:10:24,454 --> 00:10:37,254
Icivaq ava-i iraluni kiak August-aami ciungani naulluqrauratullruunga.

71
00:10:37,273 --> 00:10:41,473
Tua-i tunumnek piaqlua.

72
00:10:41,642 --> 00:10:51,230
Tau͡gaam ava-i August-aaq pit’eqerluku nutaan naulluullruunga tamana anaggluku.

73
00:10:51,243 --> 00:10:56,243
Qaika-llu mermek agtaraqluni, nuyanka-llu mermek piaqluteng.

74
00:10:56,825 --> 00:11:03,087
Cunawa teggalqunglliniama ilumkun qamaggun.

75
00:11:03,088 --> 00:11:11,563
Tua-i nallunaitqapiarmek cirliqsartua hospital-aamun nataqiinrilkatnga taukunek.

76
00:11:11,582 --> 00:11:21,494
Waniwa tua-i tamana arcaqerluku quyatekaqa Agayutmun mat’um nalliini Quyayaram

77
00:11:21,507 --> 00:11:32,507
Tuaten ayuqellrung’e’rma waniwa elliin man’a tekilluku, una tekilluku pivkaanga, unguvavkaanga.

78
00:11:58,514 --> 00:12:04,801
Waten imkut qaneryaraat imkut teggenret maa-i aturtuq.

79
00:12:05,376 --> 00:12:12,676
Waten kiagmi neqem nalliini neqkameng unangengnaqurasqaqkiikut.

80
00:12:12,695 --> 00:12:21,220
Qanrulluta imkut civuliamta, qavaryugpegnata neqkameng unangengnaquraasqelluta.

81
00:12:21,226 --> 00:12:24,726
Imarpik-gguq cacetuqutngunrituq.

82
00:12:24,745 --> 00:12:31,008
Tau͡ga cacetuqutngunritellni imarpiim tau͡ga elpecinun maa-i mania.

83
00:12:31,020 --> 00:12:39,808
Waten tau͡gaam umgucimayungkunikut pissurciiganata umgucimaarkaugukut. Umgucimaarkaugaakut imarpiim.

84
00:12:40,683 --> 00:12:53,008
Cali tau͡ga waten umyugartuarallemni, imkut cam iliini up’nerkaat, kiagucim iliini neqet enurnarqetuut.

85
00:12:53,539 --> 00:13:01,139
Cali tau͡ga imkut taqukat cali enurnaqluteng cam up’nerkaucim iliini.

86
00:13:01,558 --> 00:13:08,946
Cali imkut tengmiat makut ikgenateng up’nerkaucim iliini tekitnaurtut.

87
00:13:09,084 --> 00:13:18,021
Waten qanyuunateng nangniluki imkut. Nangniluki qanyuitellruut kitumun.

88
00:13:18,896 --> 00:13:23,246
Tau͡gaam iliini atam, al’rrakuucim-ll’ iliini

89
00:13:23,528 --> 00:13:32,703
Imkut enurnaunateng pituut, neqet-ll’ amllerrluteng, qang’a-ll’ taqukat amllerrluteng, qang’a-llu tengmiat cali amllerraqluteng.

90
00:13:33,234 --> 00:13:41,659
Tau͡gaten imumi ayuqellruut. Nangniluki tau͡gaten qanruteksuitelqait.

91
00:14:10,390 --> 00:14:18,165
Tan’gaurluq-gguq man’a arcaqerluni calligtetuuq pinariaqami.

92
00:14:18,184 --> 00:14:24,796
Cali-llu-gguq amlleret, ilait amlleret, amllerni maa-i aturyaurrluku.

93
00:14:24,809 --> 00:14:31,722
Iciw’ nunalget nunalgutkenrilkeḿeggnek aipangaqluteng tan’gaurluut.

94
00:14:31,734 --> 00:14:35,072
Nunalinqiggluteng apqiitnek au͡gkut ciuqlimta.

95
00:14:35,085 --> 00:14:40,422
Tua-ll’ tamana tamaa-i arcaqerluni qanruyun niitetulqa.

96
00:14:41,097 --> 00:14:51,397
Nunalinqigeskuni tan’gaurluq, tan’gaurlurni wangkuta, mat’umek arcaqerluta au͡gkut aarcirtullruitkut:

97
00:14:51,791 --> 00:14:57,191
Nunalinqigeskumta-gguq nunakenrilkemteńun

98
00:14:57,735 --> 00:15:05,248
Tuani nunakenrilkemteńi ellangvikenrilkemteńi nunalinqigeskumta mulngakluta yuukilta.

99
00:15:05,260 --> 00:15:14,135
Ukut nunat iciw’ imumek nepliutekaatnek naucinritengnaqluta.

100
00:15:14,141 --> 00:15:19,716
Iciw’ [arcqerluku] man’a maa-i inerquutekellruat:

101
00:15:19,735 --> 00:15:33,747
Ilaten, ilavet, yuullgutvet, egilrallgutvet imumek nepliutekaatnek naucinritengnaqkina tamaani nunakenrilkevni.

102
00:15:33,760 --> 00:15:43,598
Atam-gguq tuaten tamana atunrilkuvgu, naucilaquvet nepliutekamek nunakenrilkevni

103
00:15:43,611 --> 00:15:47,273
Angayuqaagken yuarniaragket taukut nunat

104
00:15:47,286 --> 00:15:57,199
"Qaillun qanruteksaitellruat-qaa tan’gaurluullrani angayuqranek?“

105
00:15:57,211 --> 00:16:06,786
Nallumni-gguq aracqerluteng tamana qanrutkeciqaat naucitukuma nunakenrilkemni nepliutekaatnek.

106
00:16:34,005 --> 00:16:40,667
Tamatumek-llu maani ak’a qaneryaramek qanrucungramki qanrutesciiganaki

107
00:16:40,680 --> 00:16:48,768
Tua-i taringengailata tamatumek waten Yugtun, Kass’aturrlainaq qanngengameng makut watua.

108
00:16:51,781 --> 00:17:00,943
Tau͡gaam waten naw’un-wa maaggun taringecetaarturluku piurallrat assinruurtuq

109
00:17:00,956 --> 00:17:09,694
Waten acirturluki-w’ caluki anagulluki pissiyaagpek’naki.

110
00:17:09,707 --> 00:17:15,632
Umyugaat navgumalartuq pissiyaagluki piaqameng.

111
00:17:49,463 --> 00:18:00,788
Taukut civunerkiutulit teggenrurtellriit makut taukuk cali nallunarikagneng cimiryuumarqulriarulutek

112
00:18:01,607 --> 00:18:07,219
Makuneng tan’gurrarneng civunerkiuritulit.

113
00:18:07,407 --> 00:18:19,707
Makut tau͡gken kevgaraat arnat enaitni, enmeggni amani marrlugaita tau͡gaam caliaqluki.

114
00:18:19,714 --> 00:18:26,801
Cali taukugtun tua-i qaneryaraatun atauciuguq wii cumigartaqama.

115
00:18:27,401 --> 00:18:39,551
Una-wa maurluqenricaaqeka-llu, anaanaka una taukuneng al’qamneng qanerturaqeraqan

116
00:18:39,570 --> 00:18:46,195
Ayuqsarpigaqapiarluki iluarullutek, tau͡ga qaneryaraa tamana ayuqelliniuq.

117
00:18:46,201 --> 00:18:54,089
Inerquutaat-ll’ atauciuluni. Alarquuteklengnaaraat cal’ atauciuluni.

118
00:18:54,614 --> 00:19:00,177
Cameng alangaanarqelriameng qaneryarameng niitnarqevkenateng.

119
00:25:37,539 --> 00:25:44,852
Wangkuta avani maanicetun mikelngungellrunritukut canek teguyararkalirluta.

120
00:25:44,864 --> 00:25:50,764
Maa-i maa-i-rpagminicetun pillrunritukut.

121
00:25:50,783 --> 00:25:59,821
Taug͡aam wangkuta qalarutestemta, qalarutestemta pisquciicetun mikelngiulallruukut.

122
00:25:59,834 --> 00:26:05,859
Qavarput peggluku, qavarput arcaqakevkenaku.

123
00:26:05,865 --> 00:26:14,940
Taumta-llu cali qanrucimacimcetun wangkutnek tau͡gaam aamarrluki, aamarterrlainarluki

124
00:26:14,959 --> 00:26:19,496
Kass’artarnek pisqevkenaki inerquumalallrucimcetun.

125
00:26:20,796 --> 00:26:30,696
Tua-i-llu cali qavarput peggluku aulukesqumaciicetun maurluumteńek, anaanamteńek-llu wall’u

126
00:26:30,703 --> 00:26:39,015
Unugmi qava’arqamta, maa-i nallunritaci mikelnguyagaat cimiriuryaraugut.

127
00:26:39,028 --> 00:26:42,553
Tau͡gaam wangkuta nallemteńi tuaten pinritukut.

128
00:26:42,572 --> 00:26:48,909
Tua-i qavarput peggluku pisquciicetun

129
00:26:48,922 --> 00:26:59,934
Egmian qavaqackarraarluta caugaurqaarluki-llu qurreksaitelliniata qurruksuayagaitnun qurr’urtelluki wall’ anartelluki.

130
00:26:59,947 --> 00:27:04,810
Terr’ilitanun, terr’ilitanek naanguartu’rpek’nata.

131
00:27:04,822 --> 00:27:13,660
Tua-i-llu tang tuaten pimalriit aulukumalriit mikqapigteng’e’rmeng aulukut’seng elisngalaraat

132
00:27:13,673 --> 00:27:17,835
Ayagmek elpengqelaameng mikelnguyagaunge’rmeng.

133
00:27:34,273 --> 00:27:40,898
Yagiraluki wall’u qanpagalluki anglicaasqevkenaki.

134
00:27:40,904 --> 00:27:47,504
Tan’gaurluut arcaqerluki qanpagalluki pisqumanrit’lallruat waten qanerluteng:

135
00:27:47,523 --> 00:27:56,323
"Pitsaqa’artevkenateng-gguq pissurnarikuneng, yuilqumi kiirrarmeng pingnatukuneng

136
00:27:56,330 --> 00:28:01,642
"Camek umyuameng alikarkaanek pitarkamek tangerquneng

137
00:28:01,655 --> 00:28:06,055
"Umyugailkararruteng-gguq iqlutmun qimagyuartut

138
00:28:06,074 --> 00:28:13,349
"Wall’u umyugailkararrluteng iqlutmun tauna pitarkaq pitaqengnaqnayukluku."

139
00:28:13,355 --> 00:28:27,680
Tamana pitekluku inerquumalallruukut qancurlagalluki, irniaput qanpagalluki, wall’ teguleraluki yagleraluki-llu anglicaasqumavkenaki.

140
00:28:51,836 --> 00:28:58,386
Nasaurluyagaat cali allakarmeng cali qanruyuterluteng cali anglicallrat.

141
00:28:58,393 --> 00:29:05,680
Tua-i cali au͡g’utun ayuquq, qancurlagatevkenaki yagleravkenaki-llu.

142
00:29:05,693 --> 00:29:12,355
Tau͡gaam kevkaurngata-gguq, wangkuta-gguq aanaulriani kevgarkaqngamteki

143
00:29:12,368 --> 00:29:16,668
Qanvallagavkenaki anglicararkaugaput.

144
00:29:16,687 --> 00:29:28,412
Ayagmek-llu-gguq cauryaraq man’ arnam tegulararallra tangvagceterrlainarluku, tangvagtelluku, elpekumavkarluku.

145
00:29:28,418 --> 00:29:35,168
Tau͡gaam arenqiatuq ernerni makuni elitnauryaramun-llu mat’umun.

146
00:29:35,187 --> 00:29:44,037
Wiinga murilkurallemni, murilkurqapiarallemni, elitnauryaramun ek’aqameng ayuqucia cimiqalartuq.

147
00:29:44,044 --> 00:29:49,306
Maligtaquurautellrat-llu imna ikeggliinarluni.

148
00:29:49,319 --> 00:29:53,632
Kiituani ilii arturnariuq.

149
00:30:19,957 --> 00:30:26,519
Ilii aanairteng’e’rmi wall’u elliraqerteng’e’rmi

150
00:30:26,532 --> 00:30:32,720
Tua-i aanami caurallra napavkalaraa, alaitevkalaraa.

151
00:30:32,733 --> 00:30:40,145
Tuaten cali elluarrluki cat pingnatugturluki, neqkat-llu uqlautenrilkurqurluki.

152
00:30:40,158 --> 00:30:46,933
Tamana tamaa-i wangkuta qaluruyutek’lallerput, qalaruyutekerrlainallerput.

153
00:30:46,939 --> 00:30:57,489
Arcaqerluta-llu iqulirrlainarluku cam iliini neqkaitellerkarput neqkat elluarrluki aulukeksailkumteki.

154
00:30:57,558 --> 00:31:07,496
Neqkaitaarluki cali pivkaasqevkenaki pingnatamek ataita pingnatullrit elluarrluki aanaulriamun.

155
00:31:07,509 --> 00:31:14,534
Elluarrluki aulukesqumarrlainarluki, neryunarivkangnaqerrlainarluki-llu.


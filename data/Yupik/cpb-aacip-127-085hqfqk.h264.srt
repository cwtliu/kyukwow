1
00:00:35,790 --> 00:00:41,420
Kitak’, yaa, au͡g’u qaneryullren.

2
00:00:41,430 --> 00:00:46,480
Ii-i, qaneryullemnek waniw’ qanqatartua makunek.

3
00:00:47,210 --> 00:00:54,620
Waten tan’gaurluullemni tan’gaurluullemteńi makunek

4
00:00:56,770 --> 00:01:04,980
Makunek-wa tua-i nunam qainganelngurnek neqemteńek pitarkanek

5
00:01:05,270 --> 00:01:10,480
Imarpigmiutaat, makut-llu cali yaqulget.

6
00:01:11,130 --> 00:01:17,310
Maa-i mat’um nalliini nang’ut.

7
00:01:19,015 --> 00:01:25,615
Makut waten imarpigmiutaat enurnaringut.

8
00:01:25,690 --> 00:01:31,900
Makut-llu yaqulget cali enurnaringluteng.

9
00:01:32,150 --> 00:01:37,760
Imumi waten tan’gaurluullemteńi, tan’gaurluullemni-w’ tua-i

10
00:01:37,760 --> 00:01:45,310
Up’nerkami amllepiatullruut yaqulget.

11
00:01:45,870 --> 00:01:49,740
Yuilquq nepaitellruuq.

12
00:01:50,160 --> 00:01:53,140
Waten ayuqellrunrituq.

13
00:01:53,145 --> 00:02:01,615
Tem’ingelriamek waten niicuunata ertaqan, ellami tem’irtellrianek.

14
00:02:01,905 --> 00:02:10,525
Up’nerkami waten up’nerkiaqameng pavani Akulmi nunanirpak.

15
00:02:11,070 --> 00:02:15,350
Yaqulget ayuqenrilnguut qalrialuteng.

16
00:02:19,215 --> 00:02:27,765
Makut-llu pissulriit waten atakumi atakuara’rqan, atakuaratullruut kanaqlagcualriit

17
00:02:27,885 --> 00:02:30,585
Up’nerkillerni pavani.

18
00:02:31,050 --> 00:02:38,380
Tua-i cingqullagangnaurtut nut’galriarurrluni waten tua-i piciatun.

19
00:02:38,620 --> 00:02:48,510
Makut-wa yaqulget pavani nanvat ceńaitni-ll’ up’nerkitullruameng.

20
00:02:48,910 --> 00:02:54,130
Anglanaqluteng yaqulget kuimalriit qalrialuteng.

21
00:02:57,695 --> 00:03:02,375
Nunaniqluni tua-i piaqluni up’nerkami.

22
00:03:03,750 --> 00:03:13,750
Qaillun wii umyuarteqaqama, pissurnanriiceteng-qaa nang’ut?

23
00:03:16,805 --> 00:03:23,480
Wangkuta-llu tan’gaurlucuarni cali waten elitnauruterluta:

24
00:03:23,480 --> 00:03:30,040
Pissungqerrluta makunek yaquleyagarnek.

25
00:03:30,635 --> 00:03:33,055
Amllepiarluteng cali.

26
00:03:33,110 --> 00:03:40,220
Pitgaquurluki tamakunek yaquleyagarnek pissurnaurtukut.

27
00:03:40,980 --> 00:03:48,140
Tamakut-llu pitaput iciw’ egcuunaki.

28
00:03:48,235 --> 00:03:58,335
Makut cali nasaurlullraat meqtayagarluki kenirnaurait.

29
00:03:58,720 --> 00:04:07,350
Tau͡gken cali aanamta imum keniraqluki cali pitaput, egcuunaki.

30
00:04:07,710 --> 00:04:17,250
Waten qigcikluki makut nunamiutaat, neqput kencikluki au͡gkut pitullruit.

31
00:04:19,875 --> 00:04:23,730
Mat’um tau͡gken tua-i nalliini qaillun piat?

32
00:04:23,730 --> 00:04:34,540
Makut-llu yup’ut pissuyuirulluki imkut makut yaquleyagaat pitgaquurluki pitulput.

33
00:04:34,730 --> 00:04:44,960
Tayima tua-i tangrrunanrirluteng maani nunam qaingani up’nerkami pissulalput.

34
00:04:45,520 --> 00:04:52,830
Tuamtellu cali kiagmi tukraqameng napamiutaat

35
00:04:53,080 --> 00:04:58,800
Amllepiarluteng puyurcivignun it’raluteng.

36
00:04:59,055 --> 00:05:03,455
Wangkuta-wa cali maani pitgaquurqeput.

37
00:05:06,350 --> 00:05:12,610
Amiiyaarluki, uuggun qat’gaitgun cilla’arrluki kemgit au͡g’arluki.

38
00:05:12,615 --> 00:05:18,165
Uuggun-llu yaqu͡rita piitgun ayagciqerluki.

39
00:05:18,355 --> 00:05:22,895
Nuucirluki-ll’ nutaan napamek agarqurluki.

40
00:05:23,750 --> 00:05:31,120
Wagg’uq-qaa nakaculiluki. Tuaten pitullruut.

41
00:05:31,710 --> 00:05:37,040
Amllepiarluteng yaquleyagaat cakaniyuunateng.

42
00:05:37,960 --> 00:05:42,620
Makut-wa cali aulukesteput

43
00:05:42,899 --> 00:05:56,499
Up’nerkamek tua-i ayagluteng yaqulget waten cetunatkameggnun ner’aqluki. Tua-i neqekluki, kayanguit-llu.

44
00:05:56,506 --> 00:06:02,106
Camek niicuunata nangqatalrianek, ikeggliinalrianek.

45
00:06:02,113 --> 00:06:05,600
Tau͡gaam waten pitullruut:

46
00:06:05,600 --> 00:06:14,000
Allamiaquaqan cat ukut ikgetaqluteng, caaqameng-ll’ amllerrluteng.

47
00:06:14,007 --> 00:06:20,369
Waten ikgeliqetaarluteng, tau͡gaam nangyuunateng, cakaniyuunateng.

48
00:06:20,382 --> 00:06:26,932
There was always a lot of birds and marine animals.

49
00:06:27,601 --> 00:06:37,164
Tua-i-llu tamakut waten yaqulget up’nerkami nerluki yaavet tua-i neq’ngellerkaanun.

50
00:06:37,176 --> 00:06:41,751
Cetuameng tau͡gaam taqluki, ayanqigtevkenateng.

51
00:06:41,932 --> 00:06:51,807
Nuna tua-i yugtairulluku waten Akula, imarpigmi, unani tau͡gaam Kusquqvagmi.

52
00:06:52,288 --> 00:06:58,963
Neqnun cali cauluteng. Amllepiarluteng call’ neqet.

53
00:07:02,594 --> 00:07:15,794
Tamaaggun-wa kencikellratgun Agayutem cikiutekngamiki kencikellratgun tua-i amllerrlainartelluki.

54
00:07:16,926 --> 00:07:27,913
Maa-i mat’um nalliini umyuangcarqama tamakut neqrateng tua-i makut neqteng murilkelluki, mulngakluki.

55
00:07:28,751 --> 00:07:33,651
Neq’lipiatullruuq agaani waten tan’gaurlullraullemteńi.

56
00:07:35,208 --> 00:07:38,670
Puukaquaqluteng-llu maavet ceńamun.

57
00:07:38,683 --> 00:07:47,683
Kuimarqamta-llu iliini maaggun naw’un puukaraqluta neqet.

58
00:07:49,002 --> 00:07:58,665
Tua-i-llu mat’um nalliini tua-i-w’ kencikenriamceteng cat nangengluteng.

59
00:07:59,477 --> 00:08:02,327
Kencikellruit au͡gkut.

60
00:08:05,846 --> 00:08:14,796
Tuamtellu waten wangkutnun tua-i yugnun atalliniut makut neqput.

61
00:08:14,803 --> 00:08:25,265
Tuamtellu cetuanek makut piaqata inerqurnauraitkut ivraasqevkenata, tayim’ cetuarcurqata.

62
00:08:25,366 --> 00:08:33,316
Maavet ukalirnermun agaantaqamta ivraqaasqevkenata inerquanauraitkut.

63
00:08:33,460 --> 00:08:40,860
Cetuarcurniluku tamakut qaill’ pilriit tuaten inerqutullruitkut.

64
00:08:41,829 --> 00:08:49,667
Tua-i-llu mat’um nalliini tayim’ nangluteng pissuyuirucamceteng.

65
00:08:49,855 --> 00:09:00,942
Makut-ll’ imkut yaquleyagaat nangluteng tayima pissurnanriimceteng wangkuta pitgaquurluki.

66
00:09:02,330 --> 00:09:17,542
Tau͡gken makut aipaimta kellutestaita amllericangnaqsaaqluki inerquuteksagulluki pissuyuirutevkarluki yaqulget.

67
00:09:18,980 --> 00:09:25,080
Makut yaqulget arulairucuitellruit au͡gkut anglicartemta.

68
00:09:25,099 --> 00:09:30,349
Tua-i waten pavani up’nerkami neqkerraarluki

69
00:09:30,356 --> 00:09:41,418
Tua-i-ll’ cali cetuameng neqnek pirraarluteng imkut tengesciigaliata ingcata

70
00:09:41,431 --> 00:09:47,656
Piyagaat-llu irniarit angtateksaguarcata

71
00:09:47,675 --> 00:09:50,412
Nutaan cali tamakut pissungluki.

72
00:09:50,425 --> 00:09:54,425
Qayateng imirluki tekirqengnaurtut.

73
00:09:56,944 --> 00:10:01,382
Cakaniyuunateng-llu, ikegliyuunateng.

74
00:10:02,395 --> 00:10:08,407
Mat’um tau͡gken tua-i naliini cat tamangluteng, yaquleyagaat-llu.

75
00:10:08,570 --> 00:10:13,458
Wall’u-qaa tua-i pissurnanriimceteng piut?

76
00:10:15,208 --> 00:10:19,583
Tua-i au͡gna waten qanengssaka pitauq.

77
00:10:19,589 --> 00:10:29,864
Kitak’ im’umek, iciw’ ayagalriani, tayim’ iciw’ ak’a ayagatullret?

78
00:10:29,883 --> 00:10:38,983
Iciw’ pellaalliaqa wall’u-q’ qaill’ piaqata kaingaqameng canek nertullruat yuilqumi?

79
00:10:41,427 --> 00:10:45,627
Kaingaqameng-qaa neqkaunateng?

80
00:10:45,646 --> 00:10:52,584
Yaa, iciw’ yuilqumi pellaakata qaill’ neqkailkata camek neryugngaat?

81
00:10:53,334 --> 00:11:00,222
Qaill’ iciw’ uksumi wall’u-q’ kiagmi wall’u-q’ up’nerkami wall’u-q’ uksuarmi?

82
00:11:00,835 --> 00:11:02,272
Yaa.

83
00:11:05,822 --> 00:11:19,822
Au͡gkut-wa waten alerqutullruitkut tua-i neqkailkumta arenqiallugeskumta

84
00:11:22,266 --> 00:11:25,429
Neqkaunata pikumta

85
00:11:32,304 --> 00:11:36,054
One can actually have food like this:

86
00:11:37,211 --> 00:11:47,048
Maa-i makut uugnaraat neqkaugut cailkuni yuilqumi, tau͡gaam kenengqerquni.

87
00:11:48,261 --> 00:11:51,911
Tamakut tamaa-i neqkauyaaqut.

88
00:11:52,593 --> 00:12:02,930
Tau͡gken cali niitetullrulua, makut-gguq qangqiiret anait imkut neqnguut.

89
00:12:02,943 --> 00:12:04,718
Tamaa-i tamakut.

90
00:12:04,812 --> 00:12:14,499
Ava-i apeskevnga qaillun neqkailkuneng nerengnaqlerkait.

91
00:12:15,324 --> 00:12:23,574
Makut uugnaraat uksumi tangrruutuut.

92
00:12:25,593 --> 00:12:30,856
Tamaa-i tamakut neqkauyaaqut.

93
00:12:30,868 --> 00:12:37,806
Tau͡gaam-am cali nerailkuni angu qassaasqevkenaku.

94
00:12:39,019 --> 00:12:51,044
Wall’u ayainanermini, akaurrluku-w’ tua-i nereksaitellni waten taluyillruarmek tekiskuni

95
00:12:51,050 --> 00:12:56,163
Iciw’ imkut can’giicuayagaat alungya’rnek pitullrat?

96
00:12:56,300 --> 00:13:07,600
Angu nerqaasqenritait tamakut elliinek, elliinek pitaqeciqniluku anrutaanun.

97
00:13:10,394 --> 00:13:18,207
Una neraicaraq, arcaqertuq tau͡gaam una meqsulleq kiimi.

98
00:13:19,494 --> 00:13:25,694
Arenqiallugeskuni ayakuni neqkailkuni meqsukuni

99
00:13:25,701 --> 00:13:39,026
Inerquumaukut taqsuqluta qanikcarmek neresqevkenata meqsungramta.

100
00:13:40,607 --> 00:13:53,707
Qanikcartuaraasqevkenata wangkutnek piciqniluta. Ircaqurput pinialiciqniluku tuaten qanikcarmek nerkumta.

101
00:13:54,751 --> 00:14:08,751
Tau͡gken merkailkuni ca imna plastic-aaq maavet iterrluku

102
00:14:10,058 --> 00:14:12,933
Puqlaminun urugcirluku.

103
00:14:12,939 --> 00:14:16,689
Tuaten tua-i alerqulallruit.

104
00:14:18,008 --> 00:14:22,583
Unani-llu cali imarpigmi tuaten ayuqluni.

105
00:14:22,589 --> 00:14:34,014
Arenqiallugeskuni merkailkuni pitami anrutaa, iciw’ qilua...

106
00:14:34,658 --> 00:14:36,120
Piciatun?

107
00:14:36,133 --> 00:14:36,721
Ai?

108
00:14:36,734 --> 00:14:37,896
Piciatun pitani?

109
00:14:37,909 --> 00:14:43,922
Ii-i, piciatun pitani tua-i maklaarem imarpigmiutaam qilua.

110
00:14:46,372 --> 00:14:51,484
Kepluku qaillun tua-i pitariluk’ piyugtacimitun maqluku.

111
00:14:51,497 --> 00:14:58,897
Un’a imarpik umyuangarrluni mernaituq meq egyungvailgan.

112
00:14:59,841 --> 00:15:09,291
Arenqiallugeskuni, tamatumek avaqlingqerquni, pitangqerquni

113
00:15:09,885 --> 00:15:22,785
Anrutaa wall’ qilua imna takqupak qaill’ tua-i taktariluku kepluku, maqluku-llu, nutaan-llu qanikcarmek imirluku.

114
00:15:26,767 --> 00:15:28,104
Ayagninqigteqaa.

115
00:15:28,117 --> 00:15:31,279
Ii-i, au͡gna ava-i pilqa.

116
00:15:32,105 --> 00:15:40,417
Imarpigmiutaam qilua maqeqaarluku, tua-i-ll’ qanikcarmek imirluku.

117
00:15:41,118 --> 00:15:45,768
Tua-i-llu-gguq maavet iterrluku puqlaminun.

118
00:15:45,787 --> 00:15:52,225
Tau͡gaam kememinun pivkenaku.

119
00:15:52,225 --> 00:15:56,763
Maavet tau͡gaam tua-i urugarkauluni, waten piluku iquuk qillerrlukek.

120
00:15:56,776 --> 00:16:04,163
Tua-i-gguq tuaten unani merkiutuut arenqiallugeskuneng.

121
00:16:07,076 --> 00:16:16,576
Maani tau͡gken nunam qaingani tua-i arenqiallugeskuni wall’u kiskuni

122
00:16:21,745 --> 00:16:33,308
Tua-i egmianun nenglliqan aturani nengllingraan piyugngakuniki egmian yuuluki kumelqerpailgaki.

123
00:16:33,970 --> 00:16:41,570
Makut tua-i aturani ciulaagluki utumacarluki, all’uki-llu.

124
00:16:41,577 --> 00:16:54,039
Nutaan-llu askuniki canegtangqerqan maakun ekiarakun piluki imirluku.

125
00:16:54,990 --> 00:16:58,540
Makuk-llu waten unkut.

126
00:16:59,684 --> 00:17:01,959
Waten alerquuterluni nengliqan.

127
00:17:01,965 --> 00:17:12,278
Ukuk tau͡gaam waten taptaarturlukek pisqellukek, ukut-llu waten, ukuk.

128
00:17:14,540 --> 00:17:25,578
Tau͡gken-gguq-am waten uitaurquni cikuskani tua-i ukuk pektesciigalkagnek amllirasciigatarkauluni.

129
00:17:25,603 --> 00:17:32,616
Ukuk-llu cali waten pikagnek tua-i pektesciigatarkauluni.

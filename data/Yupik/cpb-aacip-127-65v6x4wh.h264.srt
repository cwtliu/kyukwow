1
00:00:00,000 --> 00:00:04,580
Kass’am taungvaurqai ataucim.

2
00:00:06,370 --> 00:00:12,050
Caknaallratni tua-i au͡gaasqelluki.

3
00:00:12,445 --> 00:00:24,235
Taprarmek waten ikavet pirraarluku muragamek piluku qip’urluki tua-i, waten qip’urluku.

4
00:00:24,535 --> 00:00:30,755
Caknaatellrit yugyagluteng kassuutellinilukek tau͡gaam nurullukek.

5
00:00:33,860 --> 00:00:38,640
Amikunek clamp-arlukek Kass’am taum.

6
00:00:41,290 --> 00:00:51,940
Tamakut Yupiit clamp-aitellermeggni ussukcautaitellermeggni-llu.

7
00:00:56,240 --> 00:00:57,910
Waqaa?

8
00:00:59,050 --> 00:01:05,160
Aren, allrakunka-wa... (? ak’allaurte? amllertaritaa?)

9
00:01:06,420 --> 00:01:10,640
Ak’allarpaunrilngua-wa wii.

10
00:01:11,045 --> 00:01:19,885
Kiugna Johnny Samuelson-aaq Cakayak aptaqa allrakuinek qavciuruciinek, allrakunek-wa wiinga nallunilua.

11
00:01:20,610 --> 00:01:29,850
Tua-i-ll’ tuaten allrakunek amllertaniaki piaqa, "Kitak’ wiinga-ll’ tuaten allrakungqerkilii amllertalrianek."

12
00:01:35,055 --> 00:01:39,450
Allrakumnek qanemcitesciigatamken.

13
00:01:39,450 --> 00:01:41,470
Nani-mi yuurtellrusit?

14
00:01:41,785 --> 00:01:47,485
Yaani-gguq Kuigglugmiuni yuurtellruunga Ceńaqlirni.

15
00:01:47,810 --> 00:01:52,060
Qipnermiungulua-llu anglilua.

16
00:01:52,940 --> 00:02:04,100
Ik’umek-llu tua-i neviarca’rmek tangrriiqngama Anuuraamun ullagluku aipaqsagulluku, ik’umek ika-i aipa’urlumnek.

17
00:02:05,055 --> 00:02:12,335
Neviarcaraullerpeni waten ayagyuallerpeni elpetun tangnirqellruuq kegginaa

18
00:02:13,240 --> 00:02:19,680
Aqlikarangqellruami-llu Yugtarnek pilianek.

19
00:02:26,615 --> 00:02:29,395
Nutaan-qaa Yugtarnek? (Yaa.)

20
00:02:30,140 --> 00:02:41,130
Ii-i, kitak’ tua-i nutaan alerquastekma imum Yugtarnek alerquutek’lallemnek qanemciqaqernaurtua.

21
00:02:41,560 --> 00:02:48,140
Taktuarpassiyaagmek qalarqurallerkaqa qessayagutaqa.

22
00:02:50,005 --> 00:03:01,775
Ellangeqarraallemni imkut qanrutetullruatnga umyuartungnaqlua-gguq usvitungnaqlua yuukilii.

23
00:03:03,675 --> 00:03:15,145
Tua-i-llu angliriama tarricaurcama maani, ikamranun-llu maligucaurcama qanrutnauraatnga waten:

24
00:03:16,345 --> 00:03:27,195
Atam-gguq piyaureskuma, unangyaureskuma yuilqurmiutarnek imarpiim-llu unkuum piinek

25
00:03:28,605 --> 00:03:41,745
Amirkaq-gguq una atauciq qemangqaurqumku atam-gguq ilangelarniartuq, kiituani-gguq qayangua tua-i.

26
00:03:42,730 --> 00:03:50,280
Tuamtellu-gguq pavani yuilqumi imarmiutarmek wall’u tevyulimek unangekuma

27
00:03:51,160 --> 00:03:56,740
Akia-gguq atam qemangqaurqumku egmianun tunevkenaku

28
00:03:57,345 --> 00:04:05,975
Carrarmun-gguq atam nutaan kinguqvaarni ilakangkan tunkumku piluaqerniartua.

29
00:04:07,175 --> 00:04:12,495
Imkut tang cap’akit makut ayuqniarutkellrukenka

30
00:04:13,850 --> 00:04:22,970
Kass’at cap’akiutait qerrulliit-llu makut nutem taqumalriit lumarracuarauluteng.

31
00:04:24,165 --> 00:04:37,675
Tan’gaurluullgutenka au͡gkut aatateng Kass’arqaartelluteng tekitaqata cap’akirluteng, qerrulligluteng lumarracuarnek [?].

32
00:04:39,885 --> 00:04:46,695
Kamilarma tua-i qerruliyuitellruunga-ll’ kiagmi neqlillerni pikailama.

33
00:04:47,435 --> 00:04:58,355
Inarteng’e’rma tua-i qavarniiteteullruunga ayuqniarluki tuaten ayuqaitnek pingqeqeryugyaaqlua.

34
00:04:59,870 --> 00:05:05,210
Maa-i watuam nalliini ik’um pilugulitullruyaaqekiinga.

35
00:05:05,435 --> 00:05:12,725
Qessayagutanka nat’rait tang tua-i makut qurrayirnaqsuata qanikcarmi.

36
00:05:13,045 --> 00:05:15,355
Ukiyugluteng tuaten.

37
00:05:15,655 --> 00:05:18,625
Tua-i waten kiularaqa:

38
00:05:19,505 --> 00:05:31,635
"Waniw’ tua-i makut cap’akit ayuqniarutkessiyaallruamki cuculuki atungnaq’laranka tua-i cap’akit makut."

39
00:05:34,095 --> 00:05:44,825
Au͡g’um-llu alerquastek’lallma iliita arnam tangvaurarraarlua uluraqkiinga:

40
00:05:46,075 --> 00:05:58,535
"Umyugailkuvet, umyugailkuvet ilavnek ayuqniallren egmiuciiqan

41
00:05:59,970 --> 00:06:04,990
"Ilaten atu’urkameggnek teguqerrartengraata."

42
00:06:05,655 --> 00:06:14,615
Tua-i umyugaitelliniama ilanka teguqerrartengraata ayuqniarumallruanka.

43
00:06:16,630 --> 00:06:25,640
Tau͡gaam tang irniama iliitnek au͡g’umek arcaqerlua cangayulalrianga.

44
00:06:28,650 --> 00:06:38,460
Makut maa-i akingukarani check-at quyurquranritlinikai.

45
00:06:39,630 --> 00:06:46,960
Akingukarani check-at imarkilengraata quyurqurquniki

46
00:06:47,670 --> 00:06:53,980
Amllerikata tua-i snuukuuq akilicugngariyaryalliniluku.

47
00:06:54,850 --> 00:07:02,490
Massiinaq-llu levaaq akilicugngayalliniluku.

48
00:07:02,955 --> 00:07:05,645
Anirtima qanrutaitkut

49
00:07:05,855 --> 00:07:17,315
Akikaar-gguq kiturtelluku egmianun kiturtelluku tun’urluku kipusviit iluatni canek aturanek

50
00:07:17,490 --> 00:07:27,910
Cucullerput maligtaquurassiyaagluku umyuarput kiturtelluki-gguq akikaaraput tamakut aklungengaitukut.

51
00:07:28,055 --> 00:07:35,135
Angyangengaunata-llu-gguq akitulriamek, massiinangengaunata-llu-gguq akitulriamek.

52
00:07:36,440 --> 00:07:44,270
Taangamek-llu-gguq mer’atukumta akitulriamek aklumek aturngaunata.

53
00:07:45,010 --> 00:07:51,230
Akusrarutekngamteki-gguq tamakut atu’urkamteńun navrucaryaaqluki.

54
00:07:52,045 --> 00:08:00,255
Maa-i nutaan waten angukara’urluurcama tangvagaqa tamana qanruyutellerput.

55
00:08:00,925 --> 00:08:06,205
Picimegcetun au͡gkut alerquagiyuitelliniut.

56
00:08:06,740 --> 00:08:16,420
Atullmeggnek tau͡gaam ellaita alerquagitulliniut, ciumteńi atullmeggnek.

57
00:08:17,185 --> 00:08:27,455
Iliin-llu picurlallerteng aasaqevkenaku, atuusqevkenaku inerquutaqluku picurlallerteng wangkutnun.

58
00:08:28,375 --> 00:08:38,135
Una-am Min’garalria maani qasgimi qanengssaara’rqan niicugniaqamni qanlartuq

59
00:08:38,870 --> 00:08:50,630
Angutmek-gguq tan’gaurluullermini tangvallruuq, Qinarmiunguuq Min’garalria, wagg’uq uumek Aassitugarmek

60
00:08:51,475 --> 00:09:00,455
Nulirra-wa Marayill’er, qetunraak-wa Nasqunaraankuk, Panigassa’ar, Ayimquutaq-llu.

61
00:09:01,850 --> 00:09:12,800
Tua-i-gguq tang angun tangvallrani ca tua-i picuitkacagaryaaqelria, imarpigmi-ll’ unani piliqsuunani tua-i.

62
00:09:13,860 --> 00:09:20,160
Nunamiuni-gguq tau͡gaam tua-i uitaaqluni. Nunamiunguluni.

63
00:09:21,345 --> 00:09:31,835
Tevyulit-gguq, imarmiutaat, melqulegtani allrakurtaarluni amllerni qemangqatulliniluki.

64
00:09:32,045 --> 00:09:42,755
Angyaicuunani-gguq tau͡gken qayaicuunani-ll’ imkunek amirkanek amilegnek, angyat-llu maklagnek amilget.

65
00:09:42,995 --> 00:09:45,110
Angyaicuunani-gguq.

66
00:09:45,110 --> 00:09:56,100
Tamakut-gguq tamaa-i unangkengarani qemangqalliniamiki pikanrurtaqata angyarkanun tun’aqluni, qayarkanun-llu tun’aqluki.

67
00:09:58,190 --> 00:10:11,390
Qanrutetullruitkut, "Yuungnaquralriit-gguq nulirqelriit Kass’artaitellrani imumi, atiita ikamracualleraak makuk taqkunikek

68
00:10:12,545 --> 00:10:21,405
"Qanikciurun-llu muragaq taqkuniu, piqertuutacualler-llu qel’kekuniu, cikuliurun-llu

69
00:10:22,470 --> 00:10:31,350
"Tua-i-gguq teguyarangqerciquq tauna family-t ata’urluat arrsaunge’rmi."

70
00:10:32,235 --> 00:10:41,525
Neqkarcuun-llu-gguq qalu quarruugnek unangetuli qemangqakuniu

71
00:10:42,075 --> 00:10:47,935
Unarcianek-llu-gguq taluyitukuni neqkanek unangyugngalrianek

72
00:10:48,180 --> 00:10:55,500
Imarmiutarnek-llu unangyugngalrianek taluyaruanek-gguq civcitukuni

73
00:10:56,455 --> 00:11:02,965
Arrsaunge’rmi-gguq tukurlirpagtun ayuqluni family-t atatekaktni

74
00:11:03,455 --> 00:11:13,095
Irniani cirivkarluki aturarrliqengraata aulukciqai pinirillrata yaavet engeliinun.

75
00:11:15,060 --> 00:11:20,590
Kass’artaitellrani makut maa-i qanruyutelput.

76
00:11:21,660 --> 00:11:29,730
Tangtullruunga-llu wangkuta tua-i arrsagni ayuqemteńek.

77
00:11:30,320 --> 00:11:42,300
Makut tang tua-i tan’gaurlurnek yulget carraquinermi tau͡gaam iqluluteng arrsaunguaqatullinilriit.

78
00:11:43,535 --> 00:11:57,365
Qetenrateng makut pissuryaurtaqata melqulegcuryaurtaqata, ata’urluat tuk’uqerrnaurtut patagmek melqulek akikeggillrani.

79
00:11:58,945 --> 00:12:10,685
Unaken call’ unguvalrianek tua-i taguquringartaqameng arrsaucillrat imna tua-i nalluyagutnaqluni, ayuqnianarqaqluteng tau͡gaam.

80
00:12:11,180 --> 00:12:24,650
Atameggnek aulukestekegciaqameng unangkengait tamakut kiturcetevkenaki amlleriluki tau͡gaam tun’arkauluki piaqameng.

81
00:12:25,690 --> 00:12:35,730
Tuamtell’ qanernaurtut, "Anngaqelriit-gguq ukut family-t waten nukalpiat tallimauyaaqeciqut

82
00:12:36,915 --> 00:12:44,125
"Una-llu-gguq cali nulirqelriik atauciuyaaqeciquk qetunraak

83
00:12:44,555 --> 00:12:55,155
"Uum-gguq qetunraagnek taukut ayuqniarluki anngaqelriit talliman nukalpiat qessalertevkenani

84
00:12:55,330 --> 00:13:05,640
"Nalluatgun inglukluki pingnatukuni ukut-gguq pitacirciqai talliman nukalpiat."

85
00:13:05,710 --> 00:13:15,790
Talliman-gguq nukalpiat nalluatni inguklerkaat qacignarquq. Nuvkutaagutetuut-gguq ukut anngaqellriit.

86
00:13:16,255 --> 00:13:24,795
"Pi-gguq kuvyayaqili." "Wii kuvyayaryuumiitua." "Pi-gguq muragcuqili." "Wii muragcuryuumiitua."

87
00:13:25,060 --> 00:13:30,080
Maa-i-gguq makut qacignarqutiit ayagnerat iquat.

88
00:13:30,145 --> 00:13:35,760
Uum-gguq atauciunge’rmi ayuqeliyugngai ingluliluki.

89
00:13:35,760 --> 00:13:43,450
Makut maa-i qanruqurauteput ellangyugallemteńi Kass’anek makunek piitellermeggni.

90
00:13:43,940 --> 00:13:56,380
Neviarcaraat-ll’ makut uingeksailnguut angliyartullrat maliggluku ayuqucirtuutnek nutaan patutullruit inerquutnek.

91
00:13:57,525 --> 00:14:08,795
Agurrluk’-llu yuut tangvanrilkiitni nukalpianun unugmi narukitautesqevkenaki inerquraqluki.

92
00:14:09,815 --> 00:14:18,635
Wangkuta-llu unugmi neviarcaraat akuliitnun narukitautesqevkenata.

93
00:14:20,480 --> 00:14:32,630
Alegyagulluku-gguq nasaurluq yugnek tangvagtaitnitekluta kemga agtuqumteggu wangkutnek-gguq tuquciiqukut.

94
00:14:32,880 --> 00:14:35,920
Nulirruarluta tua-i.

95
00:14:36,295 --> 00:14:40,455
Tamaa-i tam’ alingnarcarluku qanrutkaat.

96
00:14:40,990 --> 00:14:49,290
Arnat-llu makut enemi agleraqata qanrutnaurait, "Kitak’ waknirnerk ayagluten tua-i aglertuten.

97
00:14:49,805 --> 00:14:59,325
"Nulirtuqsailnguq yun’erra’ar tan’gaurluq anuqiin asguakun agurrluk’ kituryaqunaku, waten avaggun tau͡gaam uqrakun.

98
00:14:59,570 --> 00:15:09,880
"Tepen-gguq atam narluku narumangniaraa. Assiiruyutekaa-gguq kiituan."

99
00:15:10,660 --> 00:15:15,740
Tuaten-qaa qanrucuitellruatgen? (Qanrutaqluta.)

100
00:15:15,745 --> 00:15:17,540
Au͡gna-q’ elitaqenritan?

101
00:15:17,540 --> 00:15:20,660
Qang’a, elitaqkacagarluku.

102
00:15:20,665 --> 00:15:22,935
Tepii-gguq narluku.

103
00:15:26,655 --> 00:15:36,295
Tua-ll’ waniwa mat’umek ak’allarmek-llu ayuqucirtuutmek qanqaasqaqatnga umyuamkun kiulartua

104
00:15:36,530 --> 00:15:46,250
"Kingurautuq man’a ayuqucirtuutellerput wangkuta avani Kass’artangvailgan. Kingurautuq."

105
00:15:46,685 --> 00:15:58,075
Makut tang tua-i tangvallrenka makut eyinqigutet ayagyuat Kass’at tau͡gaam mat’umun tua-i yuungnaquciatnun ekelriit.

106
00:15:59,515 --> 00:16:12,465
Man’a-llu Yupiit ellangutait aanameng aatameng-llu qaneryaraat Yugtaq language-aaq man’ Kass’at apqiit temciqutaqluku tua-i.

107
00:16:12,645 --> 00:16:16,995
Qitevterrlainaryaraq tau͡gaam cucuyagulluku tua-i.

108
00:16:17,875 --> 00:16:27,305
Taumek man’a maa-i ayuqucirturillerkaqa ayuqucirtuutellemteńek au͡gkunek qalartellerkaqa

109
00:16:28,005 --> 00:16:36,185
Kingurausngaluku tua-i umyuartequsngakeka. Tengrukevkenaku-llu ayuqucirtuutekelqa.

110
00:16:36,220 --> 00:16:44,990
Yuum iliin niicugnirraarlua uluqunia pegciiqngaku tamana qanemcikelqa qigcikevkenaku.

111
00:16:45,120 --> 00:16:51,790
Kass’aq tau͡gaam tangerquniu nutaan ayuqucilinqiggluni quuyurmi qitevvluni ullagciqaa.

112
00:16:51,870 --> 00:16:56,550
Ayuqucirtuutellrenka-ll’ au͡gkut nalluyagulluki tua-i umyuaqevkenaki.

113
00:16:57,165 --> 00:17:10,605
Wangkuta tau͡gken au͡gkut ava-i qanrutkelput egmianun-gguq camek akikuine’rmek melqulegmek tegumiangekumta kiturcequavkenaku.

114
00:17:11,120 --> 00:17:17,120
Qemangqauraqaqerlaut-gguq ilangnercirluku.

115
00:17:17,305 --> 00:17:27,285
Atam-gguq ilangekuni nutaan tunkumteggu carrarnek amllernek ikayuutekamtek unangutekniarput.

116
00:17:27,850 --> 00:17:32,890
Wall’u qanrutaanga au͡g’um caqerlua ap’ama iliita

117
00:17:32,895 --> 00:17:41,635
"Kitak’ maklaarcaureskuvet atam kiturceterrlainarpek’naki atam.

118
00:17:41,820 --> 00:17:51,210
"Amirkaq atauciq qemangqaurquvgu atam piinanermini ilangluni, kiituan qayarkanrurciiquq."

119
00:17:51,600 --> 00:17:56,650
Watuam nalliini imarmiutaat akikeggiameng

120
00:17:57,440 --> 00:18:09,100
Imarmiutaat tau͡gaam melqulget akiitgun kipusvigmi amirkat tua-i qacignariluteng melqulegnek nav’errluki.

121
00:18:09,415 --> 00:18:13,935
Alqunaq tua-i qayarkanrurpallagaqluteng tua-i.

122
00:18:15,980 --> 00:18:26,710
Mat’umek maa-i qayartangnanrirluteng au͡g’umek ciuliartarmek qalartellerkaqa tengrukenri’rqa.

123
00:18:27,990 --> 00:18:34,420
Tangvagluku makut, ukut-llu wii ayuqucirtuq’nganka irnianka tua-i

124
00:18:34,650 --> 00:18:47,740
Irniama tuar waniw’ ukut qetunrama ayuqucirtuutet tamakut ayuqucirturiyaaqaqama piksaileng’e’rmeng tailuteng tuar qanqa patulaqiit.

125
00:18:48,710 --> 00:18:59,710
Au͡gna ayuqucirtuutnek maligtaquingnaqelqa ayuqelinripakaatgu ukut irniama tua-i alerquaqengama.

126
00:18:59,875 --> 00:19:02,945
Tamaa-i tamana puqialutekluku.

127
00:19:03,595 --> 00:19:12,645
Ciuliartarmek ayuqucirturiyung’e’rma tua-i mat’umek Kass’at apqiitnek late-aartuq.

128
00:19:13,525 --> 00:19:23,415
Tutgaraanka-ll’ ukut iliini quyungqaqa’arqata ayuqucirturraarluki aptelaranka, "Au͡gna-qaa ayuqucirtulqa taringarci?"

129
00:19:23,795 --> 00:19:33,985
"Ung’alu," taringenritaatnga-gguq Yugtun qalarulluki ayuqucirtuutelput.

130
00:19:35,715 --> 00:19:39,905
Tua-i tang qanelngulrianga. Waten pitaqatartua.

131
00:19:39,965 --> 00:19:47,635
KYUK-t kiugkut qanemcilriit cangirnaqluteng qavcirrarnek Yup’igtun qanqalartut.


1
00:00:10,330 --> 00:00:14,870
Unaqililuni, una-ll’ unaqilingluni.

2
00:00:14,915 --> 00:00:17,425
Oh, quyanaqvaa-lli. (Ii-i.)

3
00:00:17,475 --> 00:00:25,265
Tau͡gaam maa-i tegulautellra piniacugtuq, imucetun ciunganicetun pivkenani.

4
00:00:27,515 --> 00:00:32,605
Taumek uqamailnguarnek canek tegucuitelalrianga.

5
00:00:33,275 --> 00:00:37,925
Au͡g’um tau͡gaam tutgaura’urluma aulukuraurlularaanga.

6
00:00:37,985 --> 00:00:39,325
Camiungua?

7
00:00:40,280 --> 00:00:44,020
Tutga’rqa makumiungulria-wa.

8
00:00:44,235 --> 00:00:49,985
Aanangqertuq. Aanii kanani unani enengqertuq.

9
00:00:52,335 --> 00:00:54,145
Tutgarqaqa.

10
00:01:04,395 --> 00:01:10,855
Tua-i tang allragni uumek assilingrilngua nal’aqertellrani.

11
00:01:11,500 --> 00:01:13,750
Tua-i pinianani.

12
00:01:14,070 --> 00:01:22,110
Maa-i tua-i cali uqamailngurnek tegutellerkaa murilkurluku pila’arqa.

13
00:01:23,865 --> 00:01:26,635
Ayautenrilkaten-kiq cayarcit?

14
00:01:26,665 --> 00:01:29,055
Naamell’. Tua-i...

15
00:01:29,375 --> 00:01:31,765
....now, get a good shot, and...

16
00:01:33,285 --> 00:01:35,305
Kituusit Yugtun?

17
00:01:35,780 --> 00:01:37,310
Cuukvaugua.

18
00:01:37,620 --> 00:01:42,870
Cuukvagmek piuratuanga im’ aanallma, aanallma.

19
00:01:49,010 --> 00:01:59,460
Man’a maa-i qanemcikaput maniciqaput, naunraat-wa pilallratnek, imumirpak-llu iqvauralallratnek

20
00:01:59,935 --> 00:02:03,070
Yuut iqvalallrat akutarkangengnaqluteng.

21
00:02:03,070 --> 00:02:04,320
Tua-i-wa.

22
00:02:04,420 --> 00:02:06,710
Miktellerpeni-qaa pilallruuten?

23
00:02:07,020 --> 00:02:17,040
Wiinga-llu aanaka unguvaluni, alqaqa-ll’ unguvaluni, kat’um Mary Evon-am maurlua

24
00:02:17,375 --> 00:02:20,425
Kana-i kankurluut ilakanka.

25
00:02:20,735 --> 00:02:24,235
Maurluqaat. Maurluat.

26
00:02:24,470 --> 00:02:39,742
Aanangqertut alqama, alqama alqaqlaliaratnek aanangertut ukut.

27
00:02:40,859 --> 00:02:42,282
Iqvalallruuci?

28
00:02:42,655 --> 00:02:44,786
Ii-i, iqvaraqluta.

29
00:02:44,896 --> 00:02:50,573
Aren tua-i wiinga maligucuktalallruyaaqua nasaurlucuaraulua.

30
00:02:52,279 --> 00:02:58,818
Aanama tang qessaknauraanga qiangyugnilua uqilaitnilua-llu.

31
00:02:59,128 --> 00:03:04,428
Tua-i iliini unegtaqlua.

32
00:03:04,911 --> 00:03:09,572
Iliini-am tua-i aguagtaqama malikelaraanga.

33
00:03:10,429 --> 00:03:14,090
Qaillun iqvaryalallruceci akaar?

34
00:03:14,219 --> 00:03:18,866
Akaar piyuagurluta ayagnaurtukut.

35
00:03:19,410 --> 00:03:26,218
Unaggun un’a Mamterillrem ketii en’arpaullruuq ak’akik’.

36
00:03:26,223 --> 00:03:33,754
Kuiggaq-wa man’ Kepenkuyagaq. Nutaan-wa kellia una Kusquqvak, Kusquqvauluni.

37
00:03:34,678 --> 00:03:41,525
En’arpaungan unaggun Ekviim aciakun anelrarnaurtukut.

38
00:03:41,537 --> 00:03:53,324
Tuaggun-llu hospital-aam ketiikun mayuryarartangqerran waten qanikciurumaluni

39
00:03:53,747 --> 00:03:56,109
Tamaaggun mayurnaurtukut.

40
00:03:56,119 --> 00:04:07,585
Tua-i utercameng-llu tamaaggun cali unaggun Ekviim aciakun itrarnaurtut qaill’ pivkenateng piyuagurluteng.

41
00:04:07,632 --> 00:04:13,350
Qaillun akuteqarraarqameng pilallruat? Qaillun canek akuyucilallruat?

42
00:04:13,854 --> 00:04:20,204
Akutaqluteng, canek, tunurrarnek.

43
00:04:20,921 --> 00:04:29,621
Tunurrarmek-llu egciriluteng tangvallrenka imkut yullret.

44
00:04:30,408 --> 00:04:38,731
Cunawa-qaa yuram-llu nalliini aanaka akutesteńgulallinilria.

45
00:04:39,416 --> 00:04:49,670
Aquinginanemni tuavet enerrarmun camun, neqiviggarmun iternaurtua aanaka una akutellria.

46
00:04:49,980 --> 00:04:57,664
Cat tua-i-w’ qasgimun pikaitnek yuut ikayualuki.

47
00:05:00,328 --> 00:05:08,428
Yaa, akaar-qaa tamaani angutet qasgimi piuralallratni uptelallruaci neqkait?

48
00:05:09,679 --> 00:05:23,121
Wiinga qasgimun nasaurlurluulua kelgisqaqatnga-llu alarqaqlua kelgitullruunga.

49
00:05:23,530 --> 00:05:30,329
Agayuur, Agayuur nulirran kelgesqaqaku qasgimi

50
00:05:30,572 --> 00:05:38,801
Qavalriit amllelaata qasgimi cauciinaki wii picimtun piaqluki.

51
00:05:39,428 --> 00:05:42,597
Maknaurtut una allauluni.

52
00:05:43,079 --> 00:05:47,865
Nutaan piaqluku wii tauna Oscar kelegniluku.

53
00:05:48,460 --> 00:05:53,406
Nutaan tua-i paqnauraat. Unilluki an’aqlua.

54
00:05:54,548 --> 00:06:02,148
Qaillun uptelallruit, aren, iqvarraarluteng atsatateng qaillun qemagtelallruitki?

55
00:06:02,197 --> 00:06:09,405
Qemagtelallruit assigtarluki, puckanun-llu imirtuulluki.

56
00:06:09,743 --> 00:06:15,243
Upluki iqvateng puckurluki

57
00:06:16,673 --> 00:06:21,167
Camun pellernarqellriamun pivkenaki.

58
00:06:22,059 --> 00:06:29,797
Tua-i tau͡gken uksurpak yuut imkut akuqurnaurtut, akutaqluteng.

59
00:06:29,918 --> 00:06:32,549
Akutarturcetnauraitkut.

60
00:06:33,689 --> 00:06:36,496
Ayuqenrilngurteggun-qaa pililallruit?

61
00:06:37,754 --> 00:06:39,569
Ii-i. (Allakauluki?)

62
00:06:39,894 --> 00:06:40,332
Ai?

63
00:06:40,338 --> 00:06:42,762
Ilait-qaa allakauluki pililarait?

64
00:06:42,769 --> 00:06:45,623
Naam. Pit-wa...

65
00:06:46,743 --> 00:06:50,599
Kavirlit tau͡gaam allakarrauluki

66
00:06:51,655 --> 00:07:03,288
Tangvallemtun wiinga Akulmi uingellemni ayagayaurcama kavirlitaqlua, kavirlinek iqvaraqlua.

67
00:07:03,381 --> 00:07:14,507
Tangvallemtun meliqerluki pinek-llu, luqruuyiit-llu meluitnek.

68
00:07:14,825 --> 00:07:22,158
Meliqerluki qantakun passiluki, passinqegcaarluki meluit.

69
00:07:23,018 --> 00:07:32,040
Tua-i-ll’ kavirlinek cali pinarian piluku

70
00:07:32,061 --> 00:07:35,611
Nutaan kavirlit imkut nutaan passiluki.

71
00:07:36,021 --> 00:07:43,454
Nutaan qerralluku akulluku imna ellacuar uqiqeraqluku.

72
00:07:44,209 --> 00:07:52,220
Qerrarnaurtuq imna qantaq, qantapiarraq imangnaurtuq akutarugarmek.

73
00:07:52,608 --> 00:07:53,741
Apqiit-qaa...

74
00:07:54,805 --> 00:07:58,639
Apqait-gguq qerpertat tamaa-i.

75
00:07:59,164 --> 00:08:01,775
Maa-i-rpak-qaa cali pililarngatut?

76
00:08:01,966 --> 00:08:05,466
Ii-i, maa-i cali pililartut.

77
00:08:06,704 --> 00:08:09,244
Pililartut-wa nallunrilameng.

78
00:08:09,826 --> 00:08:13,670
Elpet-qaa maa-i-rpak atsalugpiarutenglartuten?

79
00:08:13,746 --> 00:08:23,301
Iqvayuirutengrraanemnek waniwa iqvaqsairutua, atsanun-llu ayagnanrirlua waniwa.

80
00:08:26,802 --> 00:08:43,068
Tau͡gaam tutgarama iqvallermeggnek tekicameng au͡g’ukun kavirlinek payugtellranga tamakuliqerluki tangvallemtun.

81
00:08:44,039 --> 00:08:50,257
Tangvallemtun qerpercaaqlua. Tua-i nalluvkenaku.

82
00:08:50,423 --> 00:08:52,737
Allanek-qaa tamakut atengqertut?

83
00:08:52,766 --> 00:08:55,909
Wall’ waniw’ atrit ayuqenrilnguut akutaat:

84
00:08:56,120 --> 00:08:57,291
Ii-i.

85
00:08:57,359 --> 00:08:58,373
Passiaq

86
00:08:59,170 --> 00:09:00,027
Ii-i.

87
00:09:00,524 --> 00:09:01,903
Tunguggluk-mi cauga?

88
00:09:01,912 --> 00:09:09,162
Tenguggluk-wa neqet aqsaqu͡rit, neqpiat aqsaqu͡rit tenguit.

89
00:09:09,792 --> 00:09:14,750
Makut-llu natait cali kepuqcaarturluki

90
00:09:16,760 --> 00:09:21,539
Tenguggluk imna akuqaarluku

91
00:09:21,967 --> 00:09:22,717
Qaillun?

92
00:09:23,379 --> 00:09:34,542
Tua-i-wa qell’uku, qell’uku, qell’uki imkut neqet tenguyagait akulluki-llu.

93
00:09:35,447 --> 00:09:36,141
Tua-i-qaa?

94
00:09:36,941 --> 00:09:45,515
(Yaa.) Qantaq imirnauraat qivirluku-llu atsanek akulluku-llu.

95
00:09:45,952 --> 00:09:49,632
Uqirluku tau͡gaam, uqiraqluku.

96
00:09:49,702 --> 00:09:51,008
Yaa. (Yaa.)

97
00:09:51,016 --> 00:09:53,216
Allamek-qaa ilakangqertuten?

98
00:09:53,560 --> 00:09:55,214
Naamell’.

99
00:09:55,840 --> 00:09:59,954
Allakamek-wa ilakaicugnarqellrianga. (Yaa, quyanaqvaa.)

100
00:09:59,974 --> 00:10:08,108
Tangvallemtun tua-i wiinga-ll’ ayagyaurcamegnuk aipangllemni

101
00:10:08,873 --> 00:10:15,486
Kavirlinek tua-i iqvangnaqa’artelalrianga irnialleraanka unguvallratni.

102
00:10:16,940 --> 00:10:20,767
Peng’garrluki tuaten kavirlinek iqvarlua.

103
00:10:21,780 --> 00:10:27,013
Tua-i tau͡gken passiluki, passiluki akulluki.

104
00:10:29,422 --> 00:10:37,369
Mikelngullraat tua-i imkut quyurramta tua-i uitatullruukut Lloyd-ankuk-llu, Old Man Lloyd-ankuk.

105
00:10:40,393 --> 00:10:43,413
Lloyd Nick-aq-llu nulirra-llu.

106
00:10:44,443 --> 00:10:50,529
Imna-llu Helen-aaq-llu quyurramta pania-llu uitallruukut.

107
00:10:51,180 --> 00:10:54,965
Tua-i-ll’ akucama nani wani

108
00:10:56,141 --> 00:11:04,887
Mikelngullraat imkut tailuteng wavet aqumluteng tangvagnauraatnga piqa’aqluteng.

109
00:11:05,160 --> 00:11:12,253
Qiviamku-llu nerengluteng. Ilangciksaunaki-ll’ wii akullua, qanruteksaunaki.

110
00:11:12,645 --> 00:11:20,085
Piaqluki, "Akutalngukuvci taqkici tua-i. Akutaq un’ taqniarartuq."

111
00:11:22,114 --> 00:11:26,054
Quyana. (Yaa.) Quyana cakneq. (Yaa.)

112
00:12:26,165 --> 00:12:31,519
Ellirraarluku kanavet taukunun tuiggluku an’aqua.

113
00:12:33,880 --> 00:12:38,868
Uicungama-am piyaaqelaraitnga, "Yuraqtarlutek ata."

114
00:12:40,554 --> 00:12:46,114
Aullu yag’arcugnaunii-ll’ anqertaqellrianga umiga’rrlua.

115
00:12:46,366 --> 00:12:54,020
Ingulak camek meaning-aangqerta? Camek taikaniutengqerta ingulagyaraq? Cauga?

116
00:12:58,364 --> 00:13:04,111
Ingularturatuut waten uksuaryartumi.

117
00:13:06,081 --> 00:13:10,171
Camek-wa iqungqerta? Nallukeka tayima wiinga.

118
00:13:10,182 --> 00:13:15,016
(Naunrat-qaa kinguatni pilartut?) Ii-i, naunraat kinguatni.

119
00:13:15,533 --> 00:13:20,720
Tua-i akutat tau͡gaam ikgetevkenateng qasgimi.

120
00:13:21,715 --> 00:13:24,502
Qasgiqu’urluki, qasgilluki.

121
00:13:24,535 --> 00:13:29,608
Allanret yugyakange’rmeng piillitaryugnaunateng tua-i.

122
00:13:30,526 --> 00:13:36,506
Tamaaggun-qaa amllermek pilillermegteggun nallunairluteng naunrillruciat?

123
00:13:36,654 --> 00:13:38,514
Yaa.

124
00:13:41,206 --> 00:13:41,999
Yaa.

125
00:13:42,688 --> 00:13:43,282
Tua-i-qaa?

126
00:13:43,304 --> 00:13:45,764
Yaa, quyanaqvaa-w’ tua-i.

127
00:13:46,130 --> 00:13:48,964
Qanercetenritarpetegnga amllermek.


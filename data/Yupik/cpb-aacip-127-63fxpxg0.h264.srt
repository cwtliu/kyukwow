1
00:00:09,870 --> 00:00:15,790
Ii-i, qaneryullemnek waniw’ qanqatartua makunek

2
00:00:15,865 --> 00:00:23,485
Waten tan’gaurluullemni, tan’gaurluullemteńi makunek

3
00:00:25,350 --> 00:00:38,480
Makunek-wa tua-i nunam qainganelngurnek neqemteńek, pitarkanek, imarpigmiutaat makut-llu cali yaqulget.

4
00:00:39,750 --> 00:00:45,730
Maa-i mat’um nalliini nang’ut.

5
00:00:47,725 --> 00:01:00,275
Makut waten imarpigmiutaat enurnaringut, makut-llu yaqulget cali enurnaringluteng.

6
00:01:00,785 --> 00:01:13,465
Imumi waten tan’gaurluullemteńi, tan’gaurluullemni-w’ tua-i up’nerkami amllepiatullruut yaqulget.

7
00:01:14,730 --> 00:01:21,520
Yuilquq nepaitellruuq. Waten ayuqellrunrituq.

8
00:01:21,730 --> 00:01:30,400
Tem’ingelriamek waten niicuunata ertaqan, ellami tem’irtellrianek.

9
00:01:30,690 --> 00:01:43,570
Up’nerkami waten up’nerkiaqameng pavani Akulmi nunanirpak yaqulget ayuqenrilnguut qalrialuteng.

10
00:01:47,775 --> 00:01:58,825
Makut-llu pissulriit waten atakumi atakuara’rqan, atakuaratullruuq kanaqlagcualriit up’nerkillerni pavani.

11
00:01:59,585 --> 00:02:06,835
Tua-i cingqullagangnaurtut nut’galriarurrluni waten tua-i piciatun.

12
00:02:07,425 --> 00:02:16,985
Makut-wa yaqulget pavani nanvat ceńaitni-ll’ up’nerkitullruameng

13
00:02:17,460 --> 00:02:22,570
Anglanaqluteng yaqulget kuimalriit qalrialuteng.

14
00:02:26,380 --> 00:02:30,830
Nunaniqluni tua-i piaqluni up’nerkami.

15
00:02:32,430 --> 00:02:42,190
Qaillun wii umyuarteqaqama pissurnanriiceteng-qaa nang’ut?

16
00:02:45,325 --> 00:02:58,235
Wangkuta-llu tan’gaurlucuarni cali waten elitnauruterluni: pissungqerrluta makunek yaquleyagarnek.

17
00:02:59,185 --> 00:03:01,645
Amllepiarluteng cali.

18
00:03:01,700 --> 00:03:09,060
Pitgaquurluki tamakunek yaquleyagarnek pissurnaurtukut.

19
00:03:09,735 --> 00:03:16,715
Tamakut-llu pitaput iciw’ egcuunaki.

20
00:03:16,880 --> 00:03:26,880
Makut cali nasaurlullraat meqtayagarluki kenirnaurait.

21
00:03:27,455 --> 00:03:35,915
Tau͡gken cali aanamta imum keniraqluki cali pitaput egcuunaki.

22
00:03:36,420 --> 00:03:45,760
Waten qigcikluki, makut nunamiutaat neqput kencikluki au͡gkut pitullruit.

23
00:03:48,555 --> 00:03:52,225
Mat’um tau͡gken tua-i nalliini qaillun piat?

24
00:03:52,255 --> 00:04:03,025
Makut-llu yup’ut pissuyuirulluki imkut makut yaquleyagaat pitgaquurluki pitulput.

25
00:04:03,445 --> 00:04:13,225
Tayima tua-i tangrrunanrirluteng maani nunam qaingani up’nerkami pissulalput.

26
00:04:14,150 --> 00:04:27,030
Tuamtellu cali kiagmi tukraqameng napamiutaat amllepiarluteng puyurcivignun it’raluteng.

27
00:04:27,475 --> 00:04:31,665
Wangkuta-wa cali maa-i pitgaquurqeput.

28
00:04:35,005 --> 00:04:46,355
Amiiyaarluki uuggun qat’gaitgun cilla’arrluki kemgit au͡g’arluki, uuggun-llu yaqruita piitgun ayagciqerluki.

29
00:04:46,985 --> 00:04:51,235
Nuucirluki-ll’ nutaan napamek agarqurluki.

30
00:04:52,515 --> 00:04:59,635
Wagg’uq-qaa nakaculiluki. Tuaten pitullruut.

31
00:05:00,340 --> 00:05:05,590
Amllepiarluteng yaquleyagaat cakaniyuunateng.

32
00:05:06,360 --> 00:05:11,360
Makut-wa cali aulukesteput

33
00:05:11,655 --> 00:05:24,885
Up’nerkami tua-i ayagluteng yaqulget waten cetunatkameggnun ner’aqluki tua-i neqekluki kayanguit-llu.

34
00:05:25,135 --> 00:05:30,765
Camek niicuunata nangqatalrianek, ikegliinalrianek.

35
00:05:30,795 --> 00:05:39,065
Tau͡gaam waten pitullruut: allamiaquaqan cat ukut ikgetaqluteng.

36
00:05:40,545 --> 00:05:45,375
Caaqameng-ll’ amllerrluteng, waten ikgeliqetaarluteng.

37
00:05:45,475 --> 00:05:49,055
Tau͡gaam nangyuunateng, cakaniyuunateng.

38
00:05:49,070 --> 00:05:55,340
Amllerrlainarluteng yaqulget imarpigmiutaat-llu.

39
00:05:56,320 --> 00:06:05,750
Tua-i-llu tamakut waten yaqulget up’nerkami nerluki yaavet tua-i neq’ngellerkaanun.

40
00:06:05,750 --> 00:06:10,280
Cetuameng tau͡gaam taqluki, ayanqigtevkenateng.

41
00:06:10,570 --> 00:06:20,080
Nuna tua-i yugtairulluku waten Akula, imarpigmi, unani tau͡gaam Kusquqvagmi.

42
00:06:20,950 --> 00:06:27,380
Neqnun cali cauluteng. Amllepiarluteng call’ neqet.

43
00:06:31,280 --> 00:06:44,160
Tamaaggun-wa kencikellratgun, Agayutem cikiutekngamiki kencikellratgun tua-i amllerrlainartelluki.

44
00:06:45,565 --> 00:06:56,465
Maa-i mat’um nalliini umyuangcarqama tamakut, neqrateng tua-i makut neqteng murilkelluki, mulngakluki.

45
00:06:57,160 --> 00:07:01,990
Neq’lipiatullruuq agaani waten tan’gaurlullraullemteńi.

46
00:07:03,890 --> 00:07:07,190
Puukaquaqluteng-llu maavet ceńamun.

47
00:07:07,355 --> 00:07:16,005
Kuimarqamta-llu iliini maaggun naw’un puukaraqluteng neqet.

48
00:07:17,725 --> 00:07:26,835
Tua-i-llu mat’um nalliini tua-i kencikenriamceteng cat nangengluteng.

49
00:07:28,175 --> 00:07:30,825
Kencikellruit au͡gkut.

50
00:07:34,395 --> 00:07:43,355
Tuamtellu waten wangkutnun tua-i yugnun atalliniut makut neqput.

51
00:07:43,430 --> 00:07:53,570
Tuamtellu cetuanek makut piaqata inerqurnauraitkut ivraasqevkenata tayim’ cetuarcurqata.

52
00:07:54,225 --> 00:08:01,725
Maavet ukalirnermun agaantaqamta ivraqaasqevkenata inerquanauraitkut.

53
00:08:02,190 --> 00:08:09,270
Cetuarcurniluki tamakut qaill’ pilriit tuaten inerqutullruitkut.

54
00:08:10,595 --> 00:08:18,075
Tua-i-llu mat’um nalliini tayim’ nangluteng pissuyuirucamceteng.

55
00:08:18,390 --> 00:08:29,150
Makut-llem yaquleyagaat nangluteng tayima pissurnanriimceteng wangkuta pitgaquurluki.

56
00:08:31,214 --> 00:08:46,025
Tau͡gken makut aipaimta kellutestaita amllericangnaqsaaqluki inerquuteksagulluki pissuyuirutevkarluki yaqulget.

57
00:08:47,586 --> 00:08:53,586
Makut yaqulget arulairucuitellruit au͡gkut anglicartemta.

58
00:08:53,795 --> 00:08:58,881
Tua-i waten pavani up’nerkami neqkerraarluki

59
00:08:58,893 --> 00:09:11,349
Tua-i-ll’ cali neqnek pirraarluteng imkut tengesciigaliata ingcata piyagaat-llu

60
00:09:11,947 --> 00:09:23,258
Irniarit angtateksaguarcata nutaan cali tamakut pissungluki, qayateng imirluki tekirqengnaurtut.

61
00:09:25,574 --> 00:09:29,792
Cakaniyuunateng-llu ikegliyuunateng.

62
00:09:31,178 --> 00:09:37,022
Mat’um tau͡gken tua-i nalliini cat tamangluteng yaquleyagaat-llu.

63
00:09:37,131 --> 00:09:41,731
Wall’u-qaa pissurnanriamceteng piut?

64
00:09:43,839 --> 00:09:48,014
Tua-i au͡gna waten qanengssaka pitauq.

65
00:09:48,214 --> 00:09:58,366
Kitak’ im’u, iciw’ ayagalriani, tayim’ iciw’ ak’a ayagatullratni

66
00:09:58,384 --> 00:10:07,428
Iciw’ pellaalliaqata wall’u qaill’ piaqata, kaingaqameng canek nertullruat yuilqumi?

67
00:10:10,342 --> 00:10:14,108
Kaingaqameng-qaa neqkaunateng?

68
00:10:14,122 --> 00:10:21,088
Yaa, iciw’ yuilqumi pellaakata qaillun neqkailkata canek neryugngaat?

69
00:10:22,089 --> 00:10:28,634
Qaill’ iciw’ uksumi wall’u-q’ kiagmi wall’u-q’ up’nerkami wall’u-q’ uksuarmi?

70
00:10:29,445 --> 00:10:31,123
Yaa.

71
00:10:34,746 --> 00:10:48,111
Au͡gkut-wa waten alerqutullruitkut tua-i neqkailkumta, arenqiallugeskumta:

72
00:10:50,850 --> 00:11:04,361
Neqkaunata pikumta neqengqerrsugngayaaquq waten:

73
00:11:06,039 --> 00:11:15,806
Maa-i makut uugnaraat neqkaugut cailkuni yuilqumi, tau͡gaam kenengqerquni.

74
00:11:17,037 --> 00:11:20,481
Tamakut tamaa-i neqkauyaaqut.

75
00:11:21,248 --> 00:11:33,237
Tau͡gken cali niitetullrulua, makut-gguq qangqiiret anait imkut neqnguut. Tamaa-i tamakut.

76
00:11:33,456 --> 00:11:43,034
Ava-i apeskevnga qaillun neqkailkuneng nerengnaqlerkait.

77
00:11:43,893 --> 00:11:51,971
Makut uugnaraat uksumi tangrruutuut.

78
00:11:54,314 --> 00:11:59,491
Tamaa-i tamakut neqkauyaaqut.

79
00:11:59,520 --> 00:12:05,976
Tau͡gaam-am cali nerailkuni angu qassaasqevkenaku.

80
00:12:07,756 --> 00:12:14,597
Wall’u ayainanermini akaurrluku-w’ tua-i nereksaitellni

81
00:12:15,304 --> 00:12:28,559
Waten taluyillruarmek tekiskuni, iciw’ imkut can’giicuayagaat alungya’rnek pitullret, angu nerqaasqenritait tamakut.

82
00:12:28,690 --> 00:12:35,800
Elliinek, elliinek pitaqeciqniluku anrutaanun.

83
00:12:39,093 --> 00:12:46,470
Una neraicaraq, arcaqertuq tau͡gaam una meqsulleq kiimi.

84
00:12:48,167 --> 00:12:54,163
Arenqiallugeskuni ayakuni neqkailkuni meqsukuni

85
00:12:54,176 --> 00:13:07,327
Inerquumaukut taqsuqluta qanikcarmek neresqevkenata meqsungramta.

86
00:13:09,387 --> 00:13:21,963
Qanikcartuaraasqevkenata. Wangkutnek piciqniluta. Ircaqurput pinialiciqniluku tuaten qanikcarmek nerkumta.

87
00:13:23,621 --> 00:13:37,032
Tau͡gken merkailkuni ca imna plastic-aaq maavet iterrluku.

88
00:13:38,716 --> 00:13:45,172
Puqlami urugcirluku. Tuaten tua-i alerqulallruit.

89
00:13:46,649 --> 00:13:55,004
Unani-llu cali imarpigmi tuaten ayuqluni arenqiallugeskuni, merkailkuni.

90
00:13:57,013 --> 00:14:02,485
Pitami anrutaa, iciw’ qilua...

91
00:14:03,868 --> 00:14:06,313
(Piciatun?) Ai? (Piciatun pitani?)

92
00:14:06,366 --> 00:14:12,211
Ii-i, piciatun pitani tua-i maklaarem imarpigmiutaam qilua.

93
00:14:15,058 --> 00:14:27,592
Kepluku qaillun tua-i pitariluku piyugtacimitun maqluku. Un’a imarpik umyuangarrluni mernaituq meq egyungvailgan.

94
00:14:28,497 --> 00:14:37,605
Arenqiallugeskuni tamatumek avaqlingqerquni pitangqerquni

95
00:14:38,610 --> 00:14:51,122
Anrutaa wall’ qilua imna takqupak qaill’ tua-i taktariluku kepluku maqluku-llu, nutaan-llu qanikcarmek imirluku.

96
00:14:55,754 --> 00:14:56,587
Ayagninqigteqaa.

97
00:14:56,594 --> 00:14:59,646
Ii-i, au͡gna ava-i pilqa

98
00:15:00,871 --> 00:15:09,016
Imarpigmiutaam qilua maqeqaarluku, tua-i-ll’ qanikcarmek imirluku.

99
00:15:09,814 --> 00:15:20,792
Tua-i-llu-gguq maavet iterrluku puqlami, tau͡gaam kememinun pivkenaku.

100
00:15:20,810 --> 00:15:25,221
Maavet tau͡gaam urugarkauluni waten piluku iquuk qillerrlukek.

101
00:15:25,345 --> 00:15:32,390
Tua-i-gguq tuaten unani merkiutuut arenqiallugeskuneng.

102
00:15:35,725 --> 00:15:44,936
Maani tau͡gken nunam qaingani tua-i arenqiallugeskuni wall’u kiskuni

103
00:15:50,292 --> 00:16:01,733
Tua-i egmianun nenglliqan aturani nengllingraan piyugngakuni egmian yuuluki kumelqerpailgaki.

104
00:16:02,604 --> 00:16:10,148
Makut tua-i aturani ciulaagluki, utumacarluki, all’uki-llu.

105
00:16:10,237 --> 00:16:22,693
Nutaan-llu askuniki canegtangqerqan maakun ekiarakun piluki imirluku.

106
00:16:23,546 --> 00:16:26,858
Makuk-llu waten unkut.

107
00:16:28,253 --> 00:16:40,620
Waten alerquuterluni nenglliqan. Ukuk tau͡gaam waten taptaarturlukek pisqellukuk, ukut-llu waten ukuk.

108
00:16:43,163 --> 00:16:54,059
Tau͡gken-gguq-am waten uitaurquni cikuskani tua-i ukuk pektesciigalkagnek amllirasciigatarkauluni.

109
00:16:54,282 --> 00:17:00,737
Ukuk-llu cali waten pikagnek tua-i pektesciigatarkauluni.

110
00:17:03,228 --> 00:17:13,857
Alerqulallruitkut tuaten tua-i camek-wa tua-i anirtuuka’rmek nunamteńi piilkumta tuaten pisqelluta.

111
00:17:14,424 --> 00:17:21,368
Ukuk tua-i waten elliurturaqaqlukek nengelmi, ukuk-llu, ayanrilkumta.

112
00:17:24,524 --> 00:17:31,132
Arenqiallugcaraq amllertuq maani nunam qaingani.

113
00:17:31,845 --> 00:17:34,778
Piyunartacirramitun.

114
00:17:35,219 --> 00:17:38,919
Tuamtellu-gguq cali waten alerqutullruitkut:

115
00:17:39,081 --> 00:17:49,487
Nengelvagmi ayainanemteńi tua-i alqunaq igeskumta

116
00:17:50,632 --> 00:17:59,765
Egmian cikum acianun pinrilkumta tangerrluku qamevkenata

117
00:17:59,858 --> 00:18:08,781
Iciw’ tua-i piqarraarluta piyugnganrilkumta

118
00:18:09,095 --> 00:18:16,201
Aliumatvut waten piqerluku nep’artelluku.

119
00:18:17,086 --> 00:18:23,631
Tauna tua-i nepingaurtelluku waten elliuqaqluku.

120
00:18:23,642 --> 00:18:36,964
Tua-i piarkaunriqreskan nutaan tuaggun cayugluku waten nugyugngaarkauluni nugyugngakuni.

121
00:18:40,258 --> 00:18:46,291
Arenqiallugcaraq una amllertuq qanruyutii.

122
00:18:46,374 --> 00:18:58,602
Arenqiallugeskumta-gguq iciw’ tavevkenata, alqunaq-wa tua-i anirtuangnaq’laagesqevkenata.

123
00:18:58,858 --> 00:19:04,247
Pingnaqkumta-gguq wangkutnek pitaqeciqukut.

124
00:19:04,438 --> 00:19:18,981
Maani-llu cali mermi, ayagakumta meq man’a murilkelluku anirtuumatkarput.

125
00:19:20,355 --> 00:19:28,465
Qairet-llu makut cali murilkelluki qaill’ atullerkait. Alerqutullruitkut tuaten.

126
00:19:29,530 --> 00:19:37,625
Tamaaggun tamaa-i murilkellermikun tau͡gaam una temni ayagatarkaugaa.

127
00:19:39,048 --> 00:19:47,959
Ava-i-llu tua-i neqkaicaram ayuqucianek apcaaqerpenga.

128
00:19:47,975 --> 00:19:57,864
Tau͡gaam nalluaqa qaillun cakaunani-w’ tua-i pillerkaq.

129
00:19:58,683 --> 00:20:08,189
Tau͡gaam aturangqerquni neryugngalriamek qecigmek

130
00:20:08,396 --> 00:20:16,841
Tauna tua-i kenengqerquni eleggluku qassarpek’naku.

131
00:20:17,989 --> 00:20:24,000
Akaureskan nereksaitellni tauna tua-i anirtuatekarkaugaa.

132
00:20:24,327 --> 00:20:38,322
Makut maa-i alerqutullruitkut qangqiiret-gguq makut anait qanikcarmun waten akuarrluki nerellrit cayuitut.

133
00:20:38,449 --> 00:20:43,704
Tan’gaurluullteteńi naspaalaratullruaput tamakut.

134
00:20:45,739 --> 00:20:52,373
Tuaten tua-i ner’aqluki imkut qangqiiret makut anait.

135
00:20:54,016 --> 00:20:59,483
Qanikcarmun akuarqaarluki ner’aqluki naspaaluki.

136
00:21:00,022 --> 00:21:03,055
Tuaten qanruyutnguan. Ai?

137
00:21:03,088 --> 00:21:04,333
Cangateksaunateng?

138
00:21:04,347 --> 00:21:17,089
Assirluteng, cangateksaunateng napaungameng-wa tua-i makut nunam qaingani nunam qainganek neqengqerrameng

139
00:21:18,404 --> 00:21:26,742
Naumalrianek tumaglinek-llu neqengqerrameng, makunek-ll’ ayunek, napat-llu kangritnek.

140
00:21:27,113 --> 00:21:38,489
Cangacuunateng. Inerquutngunritut tamakut. Camek alingnarqellriartaitut qangqiiret anait.

141
00:21:39,745 --> 00:21:40,701
Tua-i.

142
00:21:41,898 --> 00:21:44,110
Camek allamek umyuaqengangqertuten?

143
00:21:44,121 --> 00:21:44,821
Ai?

144
00:21:44,832 --> 00:21:48,477
Camek allamek umyuaqengangqertuten?

145
00:21:49,684 --> 00:21:52,095
Kitak’ arulaiqercetqerru.

146
00:21:54,944 --> 00:21:56,677
Ayagnirnariuq? (Yaa.)

147
00:21:56,690 --> 00:22:06,530
Ii-i, tua-ll’ waniw’ mat’um nalliini niicugnilriani

148
00:22:09,267 --> 00:22:14,279
Umyuaqelallemnek qanqatartua atullemnek-llu.

149
00:22:17,449 --> 00:22:30,732
Waten ukut waniw’: akerta, erenret-ll’ unuakumi akertem ciungani alailallrat, puglallrat

150
00:22:31,922 --> 00:22:40,980
Maa-i mat’um nalliini alairqata pugnilaqeput, igvarqata-llu pug’aqluteng.

151
00:22:41,049 --> 00:22:45,772
Akerta ikaggun pugtuuq

152
00:22:46,638 --> 00:22:58,094
Maani tua-i Kusquqviim kanavalirnerani uitakumta.

153
00:22:58,164 --> 00:23:11,858
Una-i un’a Kusquqvak unani caningqauq keggaknerem ping’um waten kepluku.

154
00:23:13,411 --> 00:23:28,223
Arenqiallugeskuni nani maani, wall’u ayuquciireskuni, amirluuskani, pirtunguskani, wall’ taitunguskani

155
00:23:29,179 --> 00:23:42,029
Unukani tua-i, wall’u nanluciitqapiarluni pikuni, nani-ll’ Kusquqvak uitacia nallukuniu

156
00:23:42,895 --> 00:23:45,251
Tua-i ayuquciitkacagarluni.

157
00:23:46,419 --> 00:23:54,002
Atullruarput pingayuuluta Negteḿun ayallemteńi.

158
00:23:55,670 --> 00:24:03,858
Tau͡gaam murilkelallruaqa mat’um ciungani una akerta iraluq-llu.

159
00:24:04,049 --> 00:24:12,602
Naw’un picuituq. Ikaggun kiaqvaarkun pit’elartuq Kusquqviim akilirnerakun.

160
00:24:12,669 --> 00:24:22,808
Tua-i-llu qerturivailegmi, quyigivailegmi Kusquqviim quliikun ayagluni.

161
00:24:24,619 --> 00:24:28,063
Uatmurrluni imarpiim tungiinun.

162
00:24:28,160 --> 00:24:42,482
Tua-i-llu nutaan imarpiim quliinun, imarpimteńun unavet, imarpimta tunglirneranun elliami nutaan pagaavet ellirluni.

163
00:24:42,501 --> 00:24:46,134
Quyigikanirviirulluni agluni.

164
00:24:46,169 --> 00:24:56,780
Tua-i-llu ag’um nunam tunglirneranun piami cali, cali ellurluni nunamun mat’umun ipcarturluni.

165
00:24:58,327 --> 00:25:06,710
Iraluq cali-llu akerta.

166
00:25:06,974 --> 00:25:15,590
Tuamtellu iciw’ Qaluuritmek, nallunritarci. Qaluuritmek pillalriaci.

167
00:25:16,510 --> 00:25:17,777
Nallunritan?

168
00:25:18,373 --> 00:25:24,840
Tauna Qaluurin Tunturyugmek pitullruarput wangkuta. Tunturyuk.

169
00:25:26,054 --> 00:25:39,777
Tauna tua-i cali Erenret Iquata eniumaralriatun, caumauralriatun ayuqelaraat.

170
00:25:40,234 --> 00:25:50,861
Tua-i akerta tevirluni pikan murilkeciquci Erenret Iquat caumaluku.

171
00:25:51,451 --> 00:26:01,973
Tua-i-llu avaggun ayagluni, agaaggun ayagluni, agaalirnerkun.

172
00:26:02,760 --> 00:26:10,260
Tua-i-ll’ tamaavet imarpilirneq mallgiamiu kanarrluni.

173
00:26:10,538 --> 00:26:20,504
Kanarteqanrakun imkut Erenret agkut alairluteng, tanqigiyarturluni agna akertem tunglirnera.

174
00:26:20,625 --> 00:26:25,248
Tauna tua-i cali cuqyutraq’lallruaqa.

175
00:26:25,277 --> 00:26:36,510
Tua-ll’ tuani, pim, Negteḿek tailuta kampaassarput assiitelliniluni navgumaluni.

176
00:26:36,897 --> 00:26:39,508
Kiatmurtelliniluta.

177
00:26:40,987 --> 00:26:46,832
Imarpigmun-llu kanaryukluta tan’geriqatarluku.

178
00:26:51,023 --> 00:27:03,067
Imarpigmun kanaryuklemteńi uterrluta tumllemteggun nunamun piluta. Nanluciitkacagarluta.

179
00:27:05,042 --> 00:27:11,224
Pelatekarluta tua-i inarrluta mecungnaringa’rcan.

180
00:27:13,414 --> 00:27:27,441
Tua-i-llu qavainanemteńi uiga’rtua pelatekaq man’a tanqigceterrlugluni nenglaitellruami-llu.

181
00:27:27,885 --> 00:27:34,818
Maaten caugartaqa kumlanaku, pakemna tanqigcesnganan’.

182
00:27:35,468 --> 00:27:48,223
Piunga pelatekaq callaneruangqerran tekemnek waten pirraarluku piunga iraluq ingna.

183
00:27:48,344 --> 00:27:51,826
Tua-i nutaan ayuqucinglua.

184
00:27:52,714 --> 00:27:56,125
Kusquqvak tua-i una’antelliniluni.

185
00:27:57,648 --> 00:28:02,337
Uilluta tua-i uisngaluta.

186
00:28:03,579 --> 00:28:11,846
Tua-i-ll’ nanluciicaaqengramta ilagka piagka Kusquqviim tungiinun ayakatarniluta.

187
00:28:12,506 --> 00:28:16,917
Tua-i ayagluta Kusquqviim tungiinun.

188
00:28:19,728 --> 00:28:33,627
Au͡gna-am cali qemini kuik Qurrlurnanek pitulput, umyuarteqluta tamakuukan elitaqciqniluku.

189
00:28:35,089 --> 00:28:39,478
Ayainanemteńi-ll’ tua-i elitaqiluta.

190
00:28:40,351 --> 00:28:49,734
Taumek waten alerqutullrukaitkut murilkerrlainarluku ca maani nunam qaingani pekatesqelluta.

191
00:28:52,034 --> 00:28:54,578
Nallunairturrlainarluki.

192
00:28:54,614 --> 00:29:00,403
Makut-llu kavirlirraat cuqkurluki.

193
00:29:00,537 --> 00:29:10,214
Nunat-llu tungiit assi’irqan ca imna kingunemteńun elli’irqan, tauna tua-i cuqyuka’aqluku.

194
00:29:10,813 --> 00:29:18,513
Ca-llu cali maani nanvarra’ar qertuuralria-llu tuanlucia nalluvkenaku.

195
00:29:19,457 --> 00:29:22,491
Alerquumatullruukut tuaten.

196
00:29:22,524 --> 00:29:38,824
Atam-gguq pitsaqa’artevkenata elitaqkumteggu kingunerput imna assiilengraan tuaggun tua-i tunglirnequcia tuanlucia nalluarkauvkenaku.

197
00:29:39,306 --> 00:29:55,543
Taumek murilkerrlainarluta-w’ tua-i au͡gkut anglicartemta waten ayagalaasqellrukaitkut. Ca murilkerrlainarluku.

198
00:29:56,868 --> 00:30:07,131
Avairqan-ll’ unugmi agyat pagkut nallunairturturluki tuanlucia.

199
00:30:07,156 --> 00:30:19,143
Wall’u nuna cali tunglirnerani tauna agyaq uitakan, tuani tua-i taukumiut tuantarkauluteng.

200
00:30:19,593 --> 00:30:24,656
Tau͡gaam cali enemeggni uitaurayuunateng.

201
00:30:24,693 --> 00:30:37,856
Cuqluku ayagarkauluni nateqsigikaniraqluni tauna agyat tuaten ayalria cuq’errnguarluku.

202
00:30:37,981 --> 00:30:42,756
Tuaten tua-i wangkuta atullruarput.

203
00:30:43,687 --> 00:30:48,375
Kiituan elitaqillerkamteńun tekilluta.

204
00:30:48,450 --> 00:30:51,975
Ayallemteńi-llu cali taiciryaaqluni.

205
00:30:52,019 --> 00:31:05,631
Tau͡gaam tuaggun iralukun Kusquqviim tunglirnequcia nalluvkenaku.

206
00:31:06,169 --> 00:31:16,644
Qanrullukek-ll’ ilagka waten: tua-i uquiruskumta piyuagurluta Kusquqvagmun unavet ayagciqniluta.

207
00:31:17,975 --> 00:31:22,113
Amta-ll’ cataunani Kusquqvak taiciami.

208
00:31:22,326 --> 00:31:26,126
Tengssuutmun tangerciqniluta unani...


1
00:00:14,370 --> 00:00:19,970
Wanigg’ ayagyuallemni qasgimi angturrillruunga.

2
00:00:19,975 --> 00:00:25,525
Tua-i-llu icigg’ aatama caniani qavarturatullruunga qasgimi

3
00:00:25,525 --> 00:00:29,620
Yugugarni waten iciw’, you know qasgiq, nallunritan.

4
00:00:29,620 --> 00:00:36,370
Cuukvagtulirmiut pingqellruut, tua-i qasgingqellruut ingluktulput.

5
00:00:36,720 --> 00:00:39,440
Atama caniani.

6
00:00:39,895 --> 00:00:48,365
Tua-i-llu quliini qavayarallret waten ingleqtullruut two feet qasgit

7
00:00:48,365 --> 00:00:50,665
Two feet muragnek.

8
00:00:52,430 --> 00:00:58,570
Tua-i-llu pinarianga cali atrarlua kanavet natermun, floor

9
00:00:58,575 --> 00:01:01,815
Nacitnun, iciw’ floor-amun.

10
00:01:01,815 --> 00:01:05,225
Qavaraqlua tua-i camek pivkenata.

11
00:01:05,225 --> 00:01:14,275
Aliumaksuarnek makucinek waten, wall’u-q’ imkunek Yupiartarnek aliimatpianek akicirluta qavaraqluta.

12
00:01:14,275 --> 00:01:19,765
Right, cavkenani wangkuta wani ak’a tamaani, you know?

13
00:01:22,875 --> 00:01:25,665
Tua-i tuaten yuullruukut.

14
00:01:26,055 --> 00:01:31,585
Wii apa’urluma anglicallruanga.

15
00:01:31,585 --> 00:01:33,140
Anglicarpek’nii.

16
00:01:33,140 --> 00:01:37,170
Waten unuakumi qavarcecuitellruanga.

17
00:01:37,610 --> 00:01:43,210
Cunaw’ tang elluarrlua yuusqellua pillrullinikiinga.

18
00:01:43,215 --> 00:01:49,435
Waten-llu qava’arqama waten, waten tupagyarturnauraanga waten ukugnegun pilua.

19
00:01:51,290 --> 00:01:59,180
Tua-i-ll’ cailkamek apa’urluma-llam pikanga, "Ani patagmek qagaavet ellamun"

20
00:01:59,180 --> 00:02:01,720
Ellami-gguq atam assiriqerrniartua.

21
00:02:01,725 --> 00:02:07,800
Ellamun ankuma assiriqerrluni ayuquciqa, cegg’arlua, qavarniyugnairrlua.

22
00:02:07,800 --> 00:02:14,860
Man’a-ll’ tekilluku maa-i qavayunii unuakumi wani kesianek [?].

23
00:02:14,865 --> 00:02:18,025
Kass’atun qanraqlua pikuma.

24
00:02:46,070 --> 00:02:50,490
These days, I don’t hear anyone instructing anymore.

25
00:02:50,495 --> 00:02:58,705
Wangkuta-wa tua-i ciunerurtellriani nipngami, qavalriatun ellirtuq man’a qanruyutvut.

26
00:02:59,255 --> 00:03:09,255
Man’a qanruyutvut, nunavut arcaqerluku meq-llu kencikesqumaluku pitullruitkut.

27
00:03:10,890 --> 00:03:12,910
Kencikluku.

28
00:03:12,915 --> 00:03:21,155
Wagg’uq-am waniw’ tua-i ayuqucirtuastemta ayuqucia:

29
00:03:21,830 --> 00:03:24,940
Wangkuta-gguq-am qantamcetun pitarrluku.

30
00:03:24,940 --> 00:03:29,720
Mat’um nalliini tuaten ellinrituq. Allaurtuq.

31
00:03:31,085 --> 00:03:34,675
Cauga tauna wani "qantamcetun pitarrluku?"

32
00:03:34,675 --> 00:03:37,265
Waten tua-i taringela’arqa:

33
00:03:38,075 --> 00:03:48,510
Qantaput man’a wangkuta ner’aqamta, tamaani-w’ ciuqvani qantangqetulliniami yuk atauciq, qantani tua- murilkelluku pillilria.

34
00:03:48,510 --> 00:03:51,830
Kenekluku tua-i, kencikluku.

35
00:03:52,835 --> 00:03:57,285
Cuqyutekluku-am wiinga tamana pilaryukaqa

36
00:03:57,955 --> 00:04:03,595
Nunavut meq-llu kencikesqelluku wangkuta qantamcetun pitarrluku.

37
00:04:03,860 --> 00:04:08,840
Au͡gkut yullret tua-i man’a ilii qanruyutiit.

38
00:04:10,205 --> 00:04:16,565
Cali-llu qantullrulriit-am

39
00:04:22,180 --> 00:04:30,390
Tan’gaurluq waten nasaurlurmek aipirtuasqevkenaku arnamek tegupailgan.

40
00:04:31,500 --> 00:04:35,730
Wangkuta, wangkuta mat’um nalliini navguagukut wangkutnek.

41
00:04:35,730 --> 00:04:40,530
Unguvarput una navgualliniarput, temvut-llu una navgualliniarput.

42
00:04:40,535 --> 00:04:46,165
Mat’ukun-llu, wiinga aturyulallruaqa cakneq man’a taangaq.

43
00:04:47,205 --> 00:04:51,355
Tamaa-i tamana uum tememta navguateklinia.

44
00:04:51,755 --> 00:05:01,545
Cali-llu tua-i-wa yuk cacurlagqami alaitelartuq nunat tamiini

45
00:05:02,205 --> 00:05:04,925
Tamaani arcaqerluni.

46
00:05:06,500 --> 00:05:10,620
Arcaqerluteng inerciigatellrunricaaqngameng tamaani

47
00:05:10,625 --> 00:05:14,735
Iliini piqalira mistutullruuq.

48
00:05:15,525 --> 00:05:21,495
Mat’um nalliini unuaquaqan ping’e’rmi qaillun wangkuta ellirtukut

49
00:05:21,495 --> 00:05:25,030
Wangkuta-ll’ tua-i tegganerni camek qanyuirucamta.

50
00:05:25,030 --> 00:05:34,680
Avani ciuqvaarni qanqautetullruit amllermek pinrilnge’rmegteki tua-i anglanitekevkenateng.

51
00:05:59,350 --> 00:06:09,880
Kinkut imkut niicugnilriit-wa asguranaitkacagarnek, piciulrianek qalangssagtua.

52
00:06:09,880 --> 00:06:21,410
Iluramni qakemkuni, waniw’ tua-i atengqertuq Kunuin, Qinarmiu, Tuntutuliaraam nunaliaqestii.

53
00:06:21,410 --> 00:06:25,760
Tuntutuliar 1945 nunaliaqellrukeka.

54
00:06:25,760 --> 00:06:32,330
Tua-i unaumek waniwa quyatekaqa KYUK-t kelgatnga.

55
00:06:32,330 --> 00:06:40,360
Elluatussiyaanricaaqua. Pelluusqelluku waniw’ arenqialluguteka quyatekluku atuqatartua.

56
00:06:40,360 --> 00:06:46,320
Nutaan akertem tanqiani cali elluarrluci ilakluci tamamta pekcuumirluta.

57
00:06:46,815 --> 00:06:52,510
Quyaukut tagi-yara-ya

58
00:06:52,510 --> 00:06:57,920
Kanangqaukut tagi-yara-ya

59
00:06:57,920 --> 00:07:03,000
Ii-rri-rri-yarrai

60
00:07:03,005 --> 00:07:07,460
Elingranaqvaa agya-rrai

61
00:07:07,460 --> 00:07:13,010
Quyaukut tagi-yara-ya

62
00:07:13,010 --> 00:07:18,230
Kanangqaukut tagi-yara-ya

63
00:07:18,235 --> 00:07:23,210
Ii-rri-rri-yarrai

64
00:07:23,210 --> 00:07:28,440
Elingranaqvaa agya-rrai uu!

65
00:07:28,440 --> 00:07:31,530
Tua-i-wa tua-i.

66
00:07:31,870 --> 00:07:33,430
Tua-llu?

67
00:07:59,805 --> 00:08:02,585
Qinarmiuni ellangellruunga.

68
00:08:03,230 --> 00:08:13,070
Ellanglua tua-i ellangellemni cataitellruuq Qinaq, mat’umek-ll’ Qaneryaramek pitaunani.

69
00:08:13,345 --> 00:08:17,105
Agayumalriartaunani.

70
00:08:17,290 --> 00:08:26,400
Tua-i ellangeqarraallruunga waten kinguqlimnun tuqulriamun tungemnun.

71
00:08:26,400 --> 00:08:29,160
Tua-i tuaken ayaglua ellanglua.

72
00:08:29,165 --> 00:08:33,095
Yuut tua-i nallunrirluki Qinarmi.

73
00:08:33,625 --> 00:08:40,545
Tua-i tuaken ayaglua ellanglua yuut murilkelluki. Qinarmiungulua tua-i.

74
00:08:42,540 --> 00:08:49,490
Tua-i-llu atam pinariama

75
00:08:49,710 --> 00:08:59,790
Kass’at-llu enurnarluteng, ataucirrarmek tau͡gaam Kass’artarluteng wagg’uq uumek Klondike Johnson, Yugtun piaqluku Parumek.

76
00:09:00,145 --> 00:09:04,285
Irniari-wa cetaman tan’gaurluullgutekluki tua-i.

77
00:09:04,370 --> 00:09:07,870
Malruk tayim’ unguvauk, nuu pingayun.

78
00:09:09,355 --> 00:09:15,870
Alikaqa tau͡gaam tauna Paru. Kass’at alikellruaput, carayakluki tua-i.

79
00:09:15,870 --> 00:09:20,070
Tangrraqamta, "Aullu tarrarrngaitua." Tua-i alingnaqluteng.

80
00:09:20,075 --> 00:09:26,595
Qinarmiut tua-i taukut yuuluteng, elitnaurviinateng-llu.

81
00:09:26,960 --> 00:09:35,000
Angliriama-llu qasgimun cali itraqama, qasgiaqama

82
00:09:37,045 --> 00:09:48,220
Tauna cunaw’ aiparkama, ug’um aiparkama apa’urlua Akagtaq tua-i alikluku.

83
00:09:48,220 --> 00:09:54,120
Maurlurlumnek cali taumek friend-angqelliniami itrumaaqami

84
00:09:55,285 --> 00:10:05,940
Taum maurlurluma egyaqsuani-llu tua-i alikluku cali ilumun yugnek nertuyukluku.

85
00:10:05,940 --> 00:10:09,050
Cunaw’ tua-i tutgarqelliniamia.

86
00:10:09,420 --> 00:10:16,530
Tua-i ukvekpiarluku, nevukun-llu ciutengqerrniluni.

87
00:10:16,530 --> 00:10:24,740
Amani enemeggni uitaurarqami cauralriit amkut tua-i niirquratuniluki.

88
00:10:24,950 --> 00:10:33,060
Tua-i taumek neqamlinguarqerqamku, tua-i cukaqangraan, unuamek maa-i qanlalrianga

89
00:10:33,060 --> 00:10:42,520
"Nutaan-tuq imna tayima nevukun ciutengqerrnilalleq yav’anun phone-arcet’larlaku ingrit aciatgun."

90
00:10:42,525 --> 00:10:44,895
Tua-i tuaten ayuqluteng.

91
00:11:15,445 --> 00:11:17,785
Qasgilangama

92
00:11:19,640 --> 00:11:24,390
Yuut, qasgilangvailegma tamaani atam

93
00:11:24,737 --> 00:11:39,424
Waten yuut qetunracuarateng wall’u paniteng yuullermeggni camek unangaqata

94
00:11:39,437 --> 00:11:44,749
Pitqerriirqata boy-acuarateng pitgarluki

95
00:11:44,762 --> 00:11:54,212
Imna tau-i yaquleyagaq kemgirluku, nakaculiluku, ayagcirluku kinertelluku.

96
00:11:54,219 --> 00:12:00,306
Tua-i-llu uksuquan kalukarluku.

97
00:12:00,319 --> 00:12:03,381
Tuaten tua-i allamiaqan pituluteng.

98
00:12:03,394 --> 00:12:09,019
Tua-i-ll’ wiinga pavani uani neqlillemteńi ak’a

99
00:12:09,025 --> 00:12:15,838
Tagyaram uatiini, pavani-am tarrarrluta pillemteńi tua-i aqvaqulanglua

100
00:12:15,850 --> 00:12:20,950
Atam qangqiiq man’a tengvallagyaaqelria igtellria.

101
00:12:20,957 --> 00:12:24,532
As I chased it, it would take off, then fall.

102
00:12:24,538 --> 00:12:28,063
Caqerluku tua-i paallaglua teguluku.

103
00:12:28,082 --> 00:12:33,032
Tua-i tengssaangraan tengevkaryugnaunaku tuququaluku.

104
00:12:33,039 --> 00:12:36,626
Tayima yua-i qaillun piciinaku.

105
00:12:36,639 --> 00:12:46,226
Cunaw’ tua-i taum maurlurluma nakaculillinikii tuaten tua-i.

106
00:12:46,239 --> 00:12:49,714
Nalluluku tangeqsaunaku-llu.

107
00:12:50,045 --> 00:12:57,945
Tua-i ugna uksuillerput Iingirayuq

108
00:13:00,839 --> 00:13:08,752
Family-t pingayun waten taluyarpagcutullruut.

109
00:13:08,764 --> 00:13:16,577
Whitefish-anek, akakiignek, cingikegglinek neqsutuluteng.

110
00:13:16,589 --> 00:13:25,189
Tua-i-ll’ aatama taum taluyillra cali kan’a nuna acia tua-i neqtuluni tayima tua-i.

111
00:13:25,208 --> 00:13:39,183
Atam uksuquan Qinarmiut kelelriit, kelellinilriit Iigmun Apruka’armun-llu

112
00:13:39,189 --> 00:13:42,514
Apruka’armiut yungqellratni tuaten pitullruameng.

113
00:13:42,533 --> 00:13:45,583
Tua-i allanret tekilluteng.

114
00:13:45,592 --> 00:13:54,854
Atam akutetullruut qantav’agteggun

115
00:13:55,942 --> 00:14:09,905
Akutapianek tunulegnek, uqunek egcetaarluki tangviarrluut kenirluki, ingqiqcaarluki tamaani akutetullermeggni.

116
00:14:09,917 --> 00:14:17,292
Tua-i-llu atam pikiitnga, qasgilii-gguq, maligglaki-gguq.

117
00:14:17,311 --> 00:14:26,948
Maaten anua ikamrak tua-i au͡gkuk atama neqnek tua-i iqukliarrlukek imarlutek.

118
00:14:26,961 --> 00:14:30,786
Una-w’ tang miskav’all’er akutamek imarluni.

119
00:14:30,792 --> 00:14:38,392
Imna-wa tang una qangqiirtalqa kiak ayagterluni akutami kapuyuterluni kapusngalria.

120
00:14:38,411 --> 00:14:43,249
Tua-i kalukallinikiinga taum aatama.

121
00:14:43,262 --> 00:14:49,262
Qasginritua. Arenqiatuq taumek imumek yugtutulimek alingua.

122
00:14:49,269 --> 00:14:56,081
Maligtenritaqa alikataqa tauna unguviin tamaani.

123
00:14:56,094 --> 00:14:58,819
Tua-i tuaten pitullruut.

124
00:15:24,675 --> 00:15:27,825
Qasgimi qavalangelriakut.

125
00:15:27,832 --> 00:15:33,919
Qasgi tua-i imna qasegpall’er qaillun tayima angtaa.

126
00:15:33,932 --> 00:15:43,919
Tua-i ayagyuanek ciulirnemteńek-llu, inartaqata piviitnaurtuq.

127
00:15:43,932 --> 00:15:57,319
Kinguqvaarkun tua-i itellriani, iliini uani tua-i amiigem, acikaitaqama amiigem aciani ciuqerrani qavalartua cani’irrlua.

128
00:15:57,332 --> 00:16:00,207
Tuaten tua-i.

129
00:16:00,213 --> 00:16:09,638
Tua-i tau͡gken unuakumi iliini qanerturalriamun tupagnaurtua pak’mumun.

130
00:16:09,657 --> 00:16:20,894
Ak’a tua-i angukara’urluut iliit qanerturangellinilria ayuqucirtuutmek, qanruyutmek, yuum yuullerkaanek

131
00:16:20,907 --> 00:16:30,269
Tan’gaurluum yuullerkaanek, uk’umek agiirtellriamek atu’urakemek, piciulriamek.

132
00:16:30,282 --> 00:16:40,257
Tua-i pekqullagavkenata tua-i maktaqamta tua-i maktaqluta niicugniurluku taun’ qanerturalria.

133
00:16:40,263 --> 00:16:42,913
Tupaqluta piyuunata.

134
00:16:43,620 --> 00:16:47,120
Tuaten tua-i unuakut tamaita.

135
00:16:47,127 --> 00:16:54,452
Tuamtellu erenrani waten maqillmeng qamanrani, maqirpatuameng-llu

136
00:16:54,471 --> 00:17:03,058
Qanerturnaurtut yuullerkamek, uk’umek agiirtellriamek

137
00:17:03,071 --> 00:17:10,633
Tan’gaurluq arnamun elliqan, aren cayugnailngukut-wa.

138
00:17:10,646 --> 00:17:14,646
Pellaayairturluta cunaw’.

139
00:17:39,190 --> 00:17:46,240
Qalangssalartut, tamaani-gguq ciungani tamatum

140
00:17:46,259 --> 00:17:55,659
Wangkuta yuurpailemta, tamakut-ll’ angukara’urluut ayagyuarluki nutaan ayuqucirtuun pinirluku atullruat.

141
00:17:55,666 --> 00:18:02,466
Qasgimi, ayuqucirturiqata’arqameng-gguq qasgimi

142
00:18:02,485 --> 00:18:06,610
Ugna amiik imumek tua-i cigyagmek.

143
00:18:06,616 --> 00:18:08,966
Cigyak-qaa nallunritan?

144
00:18:09,448 --> 00:18:12,235
Iciw’ taluyat imkut muriit?

145
00:18:12,248 --> 00:18:15,648
Nauwa? Man’a-ggen pitangqellruuq.

146
00:18:15,655 --> 00:18:20,655
Taluyanek, cigyangqelalriit waten iqtutauralrianek.

147
00:18:20,674 --> 00:18:25,837
Cani’irrvikaqaat qeratmun.

148
00:18:25,849 --> 00:18:28,762
Nutaan-llu qanruyutmek qalartut.

149
00:18:28,774 --> 00:18:40,274
Tua-lli-wa-gguq tua-i yuut ayuqenritliniameng waten, tan’gaurluut ayuqenritliniameng

150
00:18:40,281 --> 00:18:50,368
Ilii-gguq tan’gaurluum anqertaquq qasgimek, imna tamana tapeqluku asemlluku.

151
00:18:50,606 --> 00:18:57,081
Wangliungeqatartut-am, "Aren arivanrilkii-w’ qaneryaram."

152
00:18:57,100 --> 00:19:05,962
Tua-i-gguq yuum ik’ikra, yuum ik’ikra tua-i tuaten pilalria, pitulliniaqellria.

153
00:19:30,200 --> 00:19:44,913
Tuamtellu qakmani arnat cali allakarmeng eneni arnassagallraat imkut eliperneret ayuqucirtuaguratullruit

154
00:19:45,375 --> 00:19:52,438
Nasaurluq uingekan, tuaten uinganek aulukillerkaa.

155
00:19:52,450 --> 00:20:07,475
Tua-lli waten anguanka tuani tua-i uksuillerni ena amiik uaken caniqerrilitarluni canegnek, naqugtarnek tupigluki iterniryailkutnek.

156
00:20:08,394 --> 00:20:13,306
Tua-lli-wa-gguq nevilleraat iliit-am cali

157
00:20:13,319 --> 00:20:19,757
Waten family-nek ena atauciq pingayunek enelgutkurpallutullruut, murilkanka.

158
00:20:19,770 --> 00:20:25,195
Cetamanek-llu yungqetullrulria family-nek.

159
00:20:25,201 --> 00:20:29,164
Nevilleraat-gguq iliit anqertaquq.

160
00:20:29,176 --> 00:20:31,926
Tua-llam wangliungeqatartut.

161
00:20:31,945 --> 00:20:47,508
Iliin-llu-gguq ingkut imkut caniqerrilitat tapeqluki au͡g’arluki, kapuyukaralget can’get.

162
00:20:48,370 --> 00:20:55,683
Tua-i pingayiriaqan-gguq arnassagallram im’ taquitaqaa

163
00:20:56,283 --> 00:21:03,583
"Atak’-gguq au͡gna tua-i pili, caniqaam yukniaraa."

164
00:21:03,590 --> 00:21:05,777
Caniqaq-qaa nallunritan?

165
00:21:05,790 --> 00:21:07,352
Nauwa?

166
00:21:07,365 --> 00:21:16,015
Amiigem ug’um taqu͡ra caniqauguq. Caniqamek pituat, caniqaq.

167
00:21:16,034 --> 00:21:21,934
Qau͡gna-wa enem egkua kiatkacagaq amiigem ciuqerrani qau͡gna egkuq.

168
00:21:21,941 --> 00:21:28,066
Makuk-wa tua-i taquuk tuaten igloo-nek enengqellermeggni.

169
00:21:28,085 --> 00:21:30,972
"Caniqaam yukniaraa."

170
00:21:30,985 --> 00:21:40,910
Aren kingunertaqaa-gguq, caniqaq-llu yuungnaqelriit atutukiit. "Natrem yukniaraa."

171
00:21:40,916 --> 00:21:45,416
Cuna-gguq tua-i ciunra, ciunerkaa enik’acagarluku.

172
00:21:45,435 --> 00:21:55,848
Aanairulluni, aatairulluni, wantaqluni, wantaqluni qanruyun atunritem ugaani.

173
00:21:56,160 --> 00:22:02,773
Tuamtellu qakmani taun’ im’ qasgimi anqertelalleq

174
00:22:02,785 --> 00:22:08,210
Pingayiriaqan-gguq tua-i angullualleraam taquitaqaa

175
00:22:08,216 --> 00:22:16,466
"Atak’-gguq au͡gna tua-i pili, qengaruum iquani keggutekegcianiartuq."

176
00:22:16,485 --> 00:22:18,585
Taringan-qaa?

177
00:22:18,592 --> 00:22:21,117
Waten mean-angqertuq:

178
00:22:21,136 --> 00:22:27,436
Iqukvat tamaita ellarrlugiurturatullermeggni, ellarrlugiutullermeggni

179
00:22:27,443 --> 00:22:33,118
Tua-i-gguq paluluni mat’umun, qengaruk-qaa nallunritan?

180
00:22:33,137 --> 00:22:34,874
Qanikcaq.

181
00:22:35,037 --> 00:22:41,124
Yaani iquani, keggutai-wa qercurpak.

182
00:22:41,137 --> 00:22:47,487
Tua-i-gguq palu’urlurlullinilria. Tua-i keggutekegcialuni-gguq.

183
00:22:47,494 --> 00:22:52,756
Tua-i tuaten ayuqellrulliniut.

184
00:23:16,069 --> 00:23:19,107
Cauyagnek malrugnek eciraqut.

185
00:23:19,282 --> 00:23:26,295
Tua-i-llu tan’geraaraan cauyak im’ kaugtuarlukek.

186
00:23:26,307 --> 00:23:37,570
Aug͡na-w’ aataka, au͡gna-llu ug’um arnassaga’urluum aatii akiqliqlutek aturpagatullruuk, tau͡gaam yuarutkek elitellrunritanka.

187
00:23:37,582 --> 00:23:41,345
Anglanissiyaaglua pillruaqama elicuitanka.

188
00:23:41,357 --> 00:23:45,357
Canek elisngangqerrssaaqua ilaitnek yuarutet iqupkuitnek.

189
00:23:45,364 --> 00:23:51,914
Tua-i iqukliareskan man’a nallunrilkemnek aturciqua Yugcetun.

190
00:23:51,933 --> 00:23:54,746
Aturpaganaurtuk.

191
00:23:55,246 --> 00:24:06,683
Tua-i-ll’ piuraqerluni arnaq iterluni qasgimun imumek neruka’rmek tegumiarluni qantamek.

192
00:24:07,996 --> 00:24:16,971
Kanavet-llu nacitem qainganun ellirraarluku yurarluni, wagg’uq Ingularluni. Taqngami-llu anluni.

193
00:24:16,977 --> 00:24:23,077
Muluvkenani tuamtell’ arnaq itertuq qantunguarmek tegumiarluni.

194
00:24:23,096 --> 00:24:32,684
Kiituani tang un’a, nacitat tua-i uuten waten ayalertutatullruut, kenillra qasegpiim.

195
00:24:32,697 --> 00:24:39,234
Nacitet-llu waten muirnaurtuq imkunek qancunguarnek neruka’rnek.

196
00:24:39,247 --> 00:24:43,409
Itenriata-ll’ tua-i nutaan cauyak qerrlukek.

197
00:24:43,422 --> 00:24:50,547
Nerluteng imkut qasgimiut Kass’artauyugnailngurnek

198
00:24:50,553 --> 00:25:02,291
Qamiquyagarnek tepnek, mak’anek, puyanek, qerpertanek, neqerrluarnek.

199
00:25:02,304 --> 00:25:09,066
Wangkuta tan’gaurralle’rni tua-i, "Puyat assirtut," wagg’uq puyat.

200
00:25:09,404 --> 00:25:16,892
Puyat, yuut puyautaicuitellruut.

201
00:25:16,905 --> 00:25:24,405
Urut imkut, urut uqumek mecirluki, au͡gkut urut nunam urui.

202
00:25:24,424 --> 00:25:26,874
Urucararmiunek qanlalriit maani.

203
00:25:26,881 --> 00:25:29,956
Urut uqumek mecirluki.

204
00:25:29,975 --> 00:25:37,800
Puyaliqataameng-llu tua-i tauna uru meciumakii [?] passiqcaarluku, uqumek kuv’aqluku.

205
00:25:37,806 --> 00:25:41,106
Qatkacagarluni tua-i, eyucuarluni.

206
00:25:41,113 --> 00:25:46,663
Tau͡gaam tamakut puyat egmian neryaraugut tua-i cukangnaqluni.

207
00:25:46,682 --> 00:25:48,482
Wagg’uq tengci[quq].

208
00:25:48,489 --> 00:25:53,114
Uitaskuni tua-i qivia allakarluni, wagg’uq tengluni.

209
00:25:53,133 --> 00:25:55,270
Tuaten tua-i.

210
00:25:55,283 --> 00:26:01,058
Assipiat neqet, qamiquyagarnek tua-i tuaten.

211
00:26:26,039 --> 00:26:33,239
Uksumi una cali apqiit Itruka’ar.

212
00:26:33,258 --> 00:26:39,008
Makumiut Itruka’armek acituat yuraryaraq.

213
00:26:39,015 --> 00:26:46,977
Apqait Itruka’ar tauna angalkurtarnek yuarutetangqertuq, yuarutengqetuut.

214
00:26:46,990 --> 00:26:52,290
Itrukaraliaqameng angalkullret au͡gkut tangtullruanka.

215
00:26:52,309 --> 00:27:02,384
Ellaita yuratuit, malrugnek arnaunregnek, ataucirrarmek angutngunercirlutek.

216
00:27:02,390 --> 00:27:09,490
Nutaan-llu makut piyulriit elitaameggnek cali angalkuunrilnge’rmeng tua-i.

217
00:27:09,509 --> 00:27:14,234
Unisteka-w’ yuarucitullruuq puqignitullruatni.

218
00:27:14,240 --> 00:27:18,390
Itruka’ar una tamatuuguq.

219
00:27:18,409 --> 00:27:22,597
Itruka’armek agayumek acirluku pituluteng.

220
00:27:22,610 --> 00:27:29,472
Una-w’ aipaa Kevgiq. Yuraryaraq nutaan.

221
00:27:29,485 --> 00:27:35,448
Nunat waten Kevgirqameng

222
00:27:35,935 --> 00:27:39,410
Waten ukut nunalget

223
00:27:39,904 --> 00:27:53,177
Waniwa waten mean-iqerluku: kelegyukuvet tua-i elpet, camek piyuumatengqerquvet Tuntutuliarmun ayagceciyartuten angutegnek malrugnek kevgagnek.

224
00:27:53,177 --> 00:28:00,232
Qalurrirlutek tua-i alerqurlukek tuaten, tuaten tua-i.

225
00:28:00,232 --> 00:28:04,682
Ukuk wani kevgak aya’agqamek

226
00:28:04,682 --> 00:28:16,872
Tuani kingunermegni mikelnguq tauna aatii piyuumatii tuani ciunragni ilurii, ilurii aqvaniluku, kevgirniluku.

227
00:28:16,872 --> 00:28:20,872
Ayuqeliluku-ll’ tua-i tuaten tua-i.

228
00:28:20,877 --> 00:28:26,507
Canek tua-i piyuuterluteng Kevgirqameng

229
00:28:26,507 --> 00:28:35,757
Nutegnek, kapkaanarnek, ikamragnek, canek tua-i piyungssaarluteng.

230
00:28:36,127 --> 00:28:40,042
Iluriinun cali ikayuasqelluteng.

231
00:28:40,042 --> 00:28:47,742
Tua-i-llu Kass’aqsiginermegteggun pingameng pelarvagmek-llu piaqut.

232
00:28:47,747 --> 00:28:51,157
Pelatekaryugluteng.

233
00:28:51,157 --> 00:28:58,567
Aglirtuusqelluku-llu nutegmek anarrluurquralriamek ugaan’ nutaraam.

234
00:28:58,567 --> 00:29:06,337
Tua-i-gguq pit wani, tan’gerpiit ciikallrat tunguuq. Tua-i taman’ umyuaqluku.

235
00:29:06,337 --> 00:29:13,192
Tuaten tua-i yuraq Kevgiryaraq ayuqellruuq anguvilqallrenka.

236
00:29:13,192 --> 00:29:17,742
Tuaten tua-i wiinga-ll’ ilagaqaullua tua-i Kevgilrianun.

237
00:29:41,342 --> 00:29:50,572
Angalkut tamakut tamaani yuut atullruit ciuliamta.

238
00:29:50,572 --> 00:29:56,162
Ciuliaput piciatun yuullrunritut au͡gkut.

239
00:29:57,202 --> 00:30:03,622
Tamakut angalkut atullrulliniit ukvekpiarluki.

240
00:30:05,027 --> 00:30:16,647
Yuum temiinek ikayuringnaqelriit naulluulrianek, umyuarrliqenrilnguut, umyuarrugceciyuilnguut

241
00:30:17,612 --> 00:30:30,072
Tamakut angalkut atullermeggni yuut piciuluteng atullrulliniit ukvekluki, law-rit-llu aturluki.

242
00:30:30,267 --> 00:30:43,297
Waten cuq’lirituut: tallimani ernerni una anirtungnaqkeseng uluarasqevkenaku.

243
00:30:43,557 --> 00:30:45,907
Tua-i tuaten.

244
00:30:46,097 --> 00:30:54,232
Tang-gguq ilii picungami

245
00:30:54,232 --> 00:30:57,312
Iciw’ ukaqsigiqerlua qalangssakarnaurtua

246
00:30:57,317 --> 00:31:03,627
Iciw’ Agayutem Satan-aq paat’naqellrukii, an’giliurta tauna?

247
00:31:03,627 --> 00:31:12,117
Tua-i-llu piciungami ukvekesteńi niisngallinia.

248
00:31:12,117 --> 00:31:16,512
Piciatun, akusrarutnguluni tau͡gaam atullrunritliniat.

249
00:31:16,512 --> 00:31:23,042
Tuunritarkateng, qasgimi tuunrilrianek tangtullruunga cauyarluteng.

250
00:31:23,812 --> 00:31:26,772
Tua-lli-wa-gguq tamaani ciungani

251
00:31:30,867 --> 00:31:41,447
Tuunritarkaq-gguq piyuasciiglnguq akigarluku qasgitaqaat, arnaq angun-llu, angalkuk malruk.

252
00:31:43,852 --> 00:31:52,802
Tua-lli-wa-gguq iliini piluaqaumaaqami taukuk imkuk ikayuqlutek caarrluinek imkunek

253
00:31:54,362 --> 00:31:58,822
Caarrluinek nang’iluku.

254
00:31:58,827 --> 00:32:03,322
Piyuasciiganani itleq piyualuni-gguq an’aquq.

255
00:32:03,322 --> 00:32:07,032
Tua-i nangluku naullutii au͡g’arluku.

256
00:32:07,032 --> 00:32:09,212
Tuaten tua-i.

257
00:32:33,927 --> 00:32:38,717
Alerquutengqellruukut imumi ayagyuarluta

258
00:32:38,717 --> 00:32:45,327
Arcaqerluku qanikciurun, wall’u cikuliurun, ayaruq

259
00:32:45,327 --> 00:32:52,062
Ayaruq-llu tamana qanrutketullruat unguvauniluku yugmun.

260
00:32:52,062 --> 00:32:59,592
Cali-llu waniw’ ukut arcaqerluki alerquutektullrit:

261
00:33:00,872 --> 00:33:13,972
Iciw’ imarnitet wangkuta Yugcetun, au͡gkut avani makunek Kass’artarnek pingvailegmek tamakut tua-i tamaa-i imarnitet atutullrulliniit.

262
00:33:14,397 --> 00:33:19,992
Tua-i-llu wangkuta Kass’angumariluku maa-i yuurtellriani

263
00:33:19,992 --> 00:33:32,502
Angayumta alerqutullruitkut tua-i tamakut tua-i tamaa-i ellalliurcuutet arcaqerluki qelkesqelluki wangkutnun ella assirngalengraan.

264
00:33:34,402 --> 00:33:42,162
Tua-i iliini waten iquklicuilan ella up’nerkami wall’u uksuarmi

265
00:33:42,167 --> 00:33:52,222
Tua-i taukut tua-i tamaa-i arcaqerluki wangkutnuun avaliqesqelluki pitullruit.

266
00:33:52,222 --> 00:34:01,442
Tua-i ayarumek piilkumta tua-i, qaillun nallumciqngamteggu-wa tua-i, cam-llu aarnarqucia nalluluku.

267
00:34:01,817 --> 00:34:13,147
Wall’u uksumi ayagakumta qanikciurun ucikerrlainarluku cali ella assingraan pisqelluta.

268
00:34:13,147 --> 00:34:19,857
Arenqiallugeskumta cunawa yuilqumi wall’u pirtunguskakut

269
00:34:19,857 --> 00:34:30,672
Ellaqerruskakut tua-i cali alerquutekluku agnermun, agellranun-wa tua-i arulairesqevkenata.

270
00:34:30,672 --> 00:34:35,892
Tau͡gaam-llu tua-i camek kangciramek-llu piilkumta

271
00:34:35,897 --> 00:34:44,967
Qanikciurutengqerqumta qengaruk ak’a qengaruurtelleq, tauna elagluku

272
00:34:46,487 --> 00:34:50,057
Iluani tua-i tuani uitasqelluta.

273
00:34:50,057 --> 00:34:56,472
Tau͡gaam cali muragmek kapsuutekaanek tauna piluku.

274
00:34:56,472 --> 00:35:01,772
Kiiriaqan kapurluku elcetaqluku.

275
00:35:01,847 --> 00:35:12,997
Tua-i tamaa-i tamakut arcaqerluki wangkuta alerquutekellruaput, au͡gkunun-wa tua-i ciuliamteńun.

276
00:35:38,997 --> 00:35:43,957
Waten-am umyuangua up’nerkaq kiagniararluku:

277
00:35:44,460 --> 00:35:51,290
"Angu ataki tang pavavet pissualallma iliinun kiakan

278
00:35:52,470 --> 00:36:00,890
"Aguutekun levaacuaralegkun tamana tarritelallma iliit tangerrsartuqaqerlaku."

279
00:36:01,385 --> 00:36:12,675
Tua-i-llu kiagan cikuirucan Tuulkessaarmiut kiatiitgun Tevyarakun tevluta Elaayiim kangranun.

280
00:36:12,685 --> 00:36:15,905
We went downriver from there.

281
00:36:17,480 --> 00:36:23,750
Cetuinanemteńi pengulkumek tekitaqamta arulairlua nacetaqlua.

282
00:36:24,320 --> 00:36:30,750
Nacetaqama tekitnaurtua uumek pop-autellermek.

283
00:36:30,930 --> 00:36:42,350
Maani-llu kuigmi levaarinanemni tangerrnaurtua napat avayaitni plastic-aaq tevingaluni.

284
00:36:42,355 --> 00:36:45,015
Tuavet nagingalliniluni.

285
00:36:45,140 --> 00:36:47,800
Tamakunek tangaalua.

286
00:36:47,805 --> 00:36:52,595
Qaillun-llu umyuarteqeksaunii ciuqlirmi tangengellemni.

287
00:36:52,605 --> 00:37:03,835
Kiituani tang avani uaqsigiluta nacetellrenka tamalkuita pop-autengqerran, pop-autellernek pitangqerran

288
00:37:03,845 --> 00:37:16,305
Umyuangua, "All’ atam wangkuta makut irniaput cakneq-lli uqlaussiyaagpaa, ciuliamcetun pivkenateng."

289
00:37:19,000 --> 00:37:26,790
Ukuugut arcaqerluteng: pop-autellret, plastic-aat

290
00:37:26,800 --> 00:37:31,090
Atsiyaryaraitni-wa terr’ilitat cali

291
00:37:31,100 --> 00:37:37,640
Qavartallrit-llu carangllirlainarluteng, qemagngavkenateng tamakut.

292
00:37:38,665 --> 00:37:45,505
Avani tang ciuliamteńi nuna man’a menuunani.

293
00:37:46,940 --> 00:37:50,950
Carangllugtaunani. Tamakunek pitaunani.

294
00:37:50,960 --> 00:37:58,290
Pop-autellernek, cavilqunek, plastic-aanek, terr’ilitallernek-llu pitaunani.

295
00:37:59,460 --> 00:38:04,620
Tamakut-llu pinginanratni kuvyallernek cali

296
00:38:05,815 --> 00:38:14,695
Maani tayima kangitmun Kusquqvak, Akula-llu paug͡na tuaten uksurpak civingallernek.

297
00:38:14,710 --> 00:38:21,600
Uqlarluteng, uqlauciluteng neqnek, nuna-llu man’a uqlarluku.

298
00:38:24,070 --> 00:38:30,210
Akwaugaq-llu au͡gna Matthew Beans-aaq qanemcillermini qanemciuq waten:

299
00:38:30,215 --> 00:38:34,135
Tengaurcuutekun-gguq nunanun ayagaaqami

300
00:38:34,150 --> 00:38:44,520
Nunat mallgiaqamiki tamakunek plastic-aanek kalikallernek tangaangelartuq, nunat mallgiaqamiki

301
00:38:44,530 --> 00:38:48,190
Anuqem pirtukluki ayagatellri.

302
00:38:49,795 --> 00:38:57,245
Waten tang umyuangellrulrianga wiinga up'nerkaq tamaaggun tamakunek tangerpakallemni:

303
00:38:57,255 --> 00:39:05,675
Qanrutkarkaurrluki agayuvigmi, wall'u agayuviunrilengraan tamakut apertuagarkaurrluki.

304
00:39:33,800 --> 00:39:42,980
Ciuliaput menuitellruut, nunaseng man'a kencikluku clean up-aarumarrlainarluku.

305
00:39:42,985 --> 00:39:45,565
Piinanermeggni-llu

306
00:39:47,220 --> 00:39:56,760
Merteng Kusquqvak, Kusquqvaunrilengraan, nanvat, kuiggaat-llu kencikluki uqlarcetevkenaki.

307
00:39:56,765 --> 00:40:00,205
Nuna-llu piyararteng uqlarcetevkenaku.

308
00:40:00,220 --> 00:40:10,160
Clean up-aarumarrlainarluku ciuliamta waten qanerluteng: "Ellam Yuan tangvagaakut."

309
00:40:10,875 --> 00:40:15,045
Cipciyuunata-gguq Ellam Yuan tangvagaakut.

310
00:40:15,055 --> 00:40:21,925
Bible-aani naaqilartut tayima elisngalruut, wiinga-llu naaqilartua.

311
00:40:21,935 --> 00:40:25,445
Psalms 24-aami waten qanertuq:

312
00:40:25,455 --> 00:40:35,175
"Agayutem nuna pikaa, tamakunelnguut-llu tamalkuita tuani-llu enengqellriit tamalkuita elliin pikai."

313
00:40:36,280 --> 00:40:43,530
Nakleng wangkuta mat’um nalliini nunamteńek uqlarilriani.

314
00:40:43,680 --> 00:40:54,810
Ukvelrianek aterpagingaluta, ukvelriaruciqukut-qaa air-arput nunaput-llu uqlarluku?

315
00:40:54,900 --> 00:41:04,210
Maaten umyuangcartua, ukvelriani wangkuta tuaten air-angqerrngaitellinilriakut.

316
00:41:04,220 --> 00:41:11,580
Nunavut, uitavigput uksumi, pissurviput-llu yuilqumi

317
00:41:11,805 --> 00:41:18,375
Enecetun clean up-aarumalriatun ayuqevkararkauyaaqelliniarput

318
00:41:18,385 --> 00:41:24,805
Wangkuta air-arput-ll’, pissuryaraput, neqsurviput, Kusquqvagput-llu.

319
00:41:24,820 --> 00:41:32,700
Mat’um-llu nalliini ayainanemni Kusquqvagkun tangerrnaurtua pop-autelleq man’a at’reskii.

320
00:41:32,705 --> 00:41:39,375
Amta-llu nerangnaqvikluku, akingengnaqvikluku-llu.

321
00:41:39,385 --> 00:41:43,505
Ik’atak’ qalquni qaillun piciqa?

322
00:41:43,660 --> 00:41:47,620
Au͡gkut tang ciuliaput waten qanelriit:

323
00:41:47,625 --> 00:41:51,915
Makut-gguq neqet cumacitartut.

324
00:41:51,925 --> 00:42:02,105
Man’a-gguq kuik assiitellriamek camek aungqerqan, neqet aturngaitaat unguvatekngamegteggu meq

325
00:42:02,120 --> 00:42:07,960
Nallunrilameng atuqunegteggu tuquciqngameng kangillipailegmeteggu.

326
00:42:07,965 --> 00:42:13,745
Atusciigataat-gguq uqlalria meq neqet avaken ayagluteng.

327
00:42:13,760 --> 00:42:19,530
Makut nunam auluklerkaa mer’em-llu auluklerkaa

328
00:42:19,540 --> 00:42:30,900
Avaken ayagluku ciuliamteńek, millions of millions year pellugluteng taringumarillerteng inerquutekaat piciulria.

329
00:42:30,905 --> 00:42:38,135
Piciulriit tau͡gaam inerquutek’larait, taringelteng, nakmiin iimegteggun tangaalteng.

330
00:42:38,145 --> 00:42:45,995
Taumek tuaten ayuqngan man’a mat’um nalliini murilkeqernaurtukut.

331
00:42:46,005 --> 00:42:52,025
Cairusngiinartuq, neqairusngiinarluni-llu mat’um nalliini

332
00:42:52,040 --> 00:42:58,560
Merput nunaput-llu kencikenrilamteki, iqaurcamteggu wangkuta.

333
00:43:25,385 --> 00:43:29,245
Makut-qaa ekuasciigataput?

334
00:43:29,260 --> 00:43:38,970
Wall’u nunapigmun patulluki unicunaqsaaqaput nunavut clean up-aarumavkarluku.

335
00:43:39,830 --> 00:43:48,500
Nallunrituci enengqellrianek assilrianek, caranglliisqumanritarci enesi.

336
00:43:48,890 --> 00:43:56,970
Arcaqanrulria waniwa: nunasi, air-arci-llu, pissurvigci.

337
00:43:56,975 --> 00:44:07,625
Tuaten nutaan arcaqanruluku murilkarkauyaaqerci nakmiin qavarvigpeceńi enemi clean up-aarumavkarluku.

338
00:44:07,635 --> 00:44:15,995
Waten mat’um nalliini nunavut uqlangan Agayutem atawaqertesciigataa.

339
00:44:16,010 --> 00:44:27,230
Cat ikegliinavkarluki, neqet ikegliinavkarluki, makut-llu cali naunraat tuar ikegliinavkarluki.

340
00:44:27,235 --> 00:44:31,825
Atawaqertesciiganaku nuna uqlalria.

341
00:44:32,015 --> 00:44:41,025
Allamun yugmun wall’u Kass’amun ellinrillaut, wangkutnun tau͡gaam nunakestainun.

342
00:44:41,035 --> 00:44:52,495
Tamakunek carririarnek, murilkiarkanek-llu wangkutnun tau͡gaam ellilaut man’a, allamun yugmun pivkenaku, nugtartevkenaku.

343
00:44:52,720 --> 00:45:04,720
Wangkuta murilkenrilucimcetun, ayagyuaput-llu ayuqucirtunrilucimteńek tamatumek kencikluku atu’urkaatnek tuaten ellircetarput

344
00:45:04,725 --> 00:45:08,535
Wangkuta iirusngiimteki ayagyuaput.

345
00:45:35,475 --> 00:45:47,045
Kitak’ waken ayagluta ayuqucirturnauput nunam clear-arluku, menuunaku pisqelluku.

346
00:45:47,055 --> 00:45:58,075
Nallunaitqapigmek nunavut menuiruskan Agayutem atawaqerceciiqaa ciuliamcetun cat amllerivkarluki.

347
00:45:58,090 --> 00:46:06,600
Ca tamalkuan enuryugpek’naku, paivngavkarluku wangkuta atutukput maani nunami.

348
00:46:06,610 --> 00:46:13,200
Yaqulget, ungungssiaraat, tuntut, imarmiutaat-llu tuaten piyugngaut.

349
00:46:13,210 --> 00:46:17,600
Avani ciuliamteńi qanengssaitni qanlartut

350
00:46:17,610 --> 00:46:27,550
Taluyaarait-llu-gguq muirluteng igesciigaliaqameng cangenrilalliniut imarmiutarnek.

351
00:46:27,555 --> 00:46:30,465
Amllerrluteng cat tamarmeng avani.

352
00:46:30,475 --> 00:46:38,785
Nuna-wa clear up-aaran waten menuunani Agayutem atawaqercecimaluku tuaten.

353
00:46:38,795 --> 00:46:44,075
Ca tamalkuan kemget alerquutnguluteng.

354
00:46:44,090 --> 00:46:50,080
Aturngailkeput cipneput teq’erluki unitesqelluki.

355
00:46:50,090 --> 00:46:57,670
Yuilqumi-llu tuntum enranek wall’u allam ungungssiaraam enranek tangerqumta

356
00:46:57,675 --> 00:47:04,415
Canimelkii nanvartailkan, nunamun pakiulluku tauna unitesqelluku.

357
00:47:04,430 --> 00:47:09,820
Canimelkii nanvartangqerran tuavet nanvamun eneq egcartuusqelluku.

358
00:47:09,830 --> 00:47:18,800
Alerquutekluku ciuliamta tuaten nuna menuunaku man’a tangllerteng pisqelluku.

359
00:47:18,810 --> 00:47:26,360
Tamatumek tamaa-i qanerkanglua wii utertua up’nerkaq pektellemni tamatumek.

360
00:47:26,370 --> 00:47:37,960
Waten ayuqluku uqlartaluta aulukestemta, nunam-llu piliaqestiin, pikestiin atawaqertesciigataa.

361
00:48:04,900 --> 00:48:16,300
Tua-i-wa ayagyuamteńun makunun waniw’ tua-i quyatekngamku alerquutekqeryuumiryaaqaqa tua-i cali atauciq.

362
00:48:16,625 --> 00:48:20,285
Tua-i cali wii aipangqerraallemni

363
00:48:22,400 --> 00:48:27,740
Tua-i-wa aipanglua, wall’ irnianglua-llu

364
00:48:27,745 --> 00:48:36,045
Atama ug’um mulngakevkenii qanrutetullruanga tua-i tamaa-i tamaani

365
00:48:36,060 --> 00:48:44,210
Qalarut’lallruanga waten: mikelnguq, irniangekumegnuk pitsaqevkenanuk

366
00:48:44,220 --> 00:48:55,490
Qialuni itengraan apqaureskevkenaku, wall’u qaillun picianek, kitumun-llu picianek aptesqevke[naku].

367
00:48:55,500 --> 00:48:59,210
Tua-i-wa eyurnakluku pisqevkenaku.

368
00:48:59,220 --> 00:49:08,380
Atam-gguq eyurnakluku pilaqumegtegu taum mikelngucuaraam ukvercugngariniaraakuk.

369
00:49:08,385 --> 00:49:14,775
Ayainanmegni yugnikek’ngamegnun umyuarpuk assiicecugngarivkarluku.

370
00:49:15,455 --> 00:49:22,605
Tua-i-llu cali pinarikuni cali, maa-i-llu elitnaungelriit.

371
00:49:23,555 --> 00:49:33,105
Inerqulangraatni-gguq yuut niicuiciiquq, tua-i-gguq-wa wangkugnek eyurtekangqerrami.

372
00:49:34,335 --> 00:49:45,025
Tua-i tamaa-i tamana arcaqerluku qanrutkeqeryuumiamku quyatekngamku tua-i taiqallertek qanrutkartaqa.

373
00:50:12,155 --> 00:50:18,635
Yaa, mat’umun-wa tau͡gaam qanrutkelallratnun arcaqerluku tua-i maa-i

374
00:50:19,670 --> 00:50:29,100
Mat’umek piitqapigtellrunricaaqut wangkuta imumi yuurtellemteńi Kass’angumariluku yuurtellruamta.

375
00:50:29,110 --> 00:50:37,950
Tau͡gaam makunek massiinangellrata-llu cukalriani, tamaa-i tamatum arcaqerluki

376
00:50:38,945 --> 00:50:46,985
Ayagassuutetgun-wa tua-i makutgun pingellrata arcaqerluki yuut kanvelriaceun pingevkarai.

377
00:50:47,000 --> 00:50:55,850
Cali-ll’ mat’umek usviitnarqellriamek tamaa-i atullrata tuaten pivkallii.

378
00:50:55,860 --> 00:51:04,380
Imumi tua-i nallemni-llu wii Mamterillerni kanani kipusviit-llu tamarmeng tangiviullruyaaqut.

379
00:51:04,385 --> 00:51:15,895
Taug͡aam elluatumek ayagassuutaitellruameng tamaani tuaten pilange’rmeng nallulallruut.

380
00:51:16,680 --> 00:51:26,650
Tua-i maa-i alerqualaryaaqaput makut irniaput, tua-i wiinga-ll’ ukut irnianka tua-i qalarutaqluki

381
00:51:26,660 --> 00:51:32,720
Tau͡gaam watuam nalliini tuacetun, wiinga-llu angayuqamtun

382
00:51:33,681 --> 00:51:38,451
Unisteka au͡gna tangvallruyaaqaqa, wangnek-llu.

383
00:51:38,461 --> 00:51:45,361
Tau͡gaam tuacetuqapiar maa-i pisciigatanka elliitun.

384
00:51:46,266 --> 00:51:56,446
Tua-i-wa cangayullerkaat wiinga pitekluku, wall’u iqlutmuqertellerkaat pitekluku piyaaqellrianga. Cunaw’ wiinga alarrlua.

385
00:51:56,981 --> 00:52:08,111
Yaa, tua-i kenkekumki waten aarnarqellria tamalkuan mulngakevkenaki tua-i qalarutarkauyaaqellinianka

386
00:52:08,121 --> 00:52:11,961
Tua-i umyuaqellerkaat tau͡gaam ellaita pitekluku.

387
00:52:12,166 --> 00:52:24,496
Tua-i maa-i amllermi, tua-i-wa waten angayuqameggnek saagilriit elluarrluteng yuuyuitelliniut.

388
00:52:24,506 --> 00:52:33,606
Cali-llu qanruyuteteng atunrilkait ellaita waten tua-i cailkamun ellilriacetun ayuqaqluteng.

389
00:52:34,301 --> 00:52:47,811
Cali-llu niitessaanrilnge’rmi nunanek allanek, napartem kangrani arulalriacetun tauna yuk ayuqaqluni qanruyutni atunritaqamiu.

390
00:52:48,305 --> 00:52:57,500
Tau͡gken imna qanruyutmi aturtii catailngurcetun, nunaqliq’ngermi-llu maani catailngurcetun ayuqluni.

391
00:53:21,494 --> 00:53:25,931
Makut nunam auluklerkaa mer’em-llu auluklerkaa

392
00:53:25,941 --> 00:53:37,338
Avaken ayagluku ciuliamteńek millions of millions year pellugluteng taringumarillerteng inerquutekaat piciulria.

393
00:53:37,350 --> 00:53:44,427
Piciulriit tau͡gaam inerquutek’larait, taringelteng, nakmiin iimegteggun tangaalteng.

394
00:53:44,439 --> 00:53:52,328
Taumek tuaten ayuqngan man’a mat’um nalliini murilkeqernaurtukut.

395
00:53:52,343 --> 00:53:58,354
Cairusngiinartuq, neqairusngiinarluni-llu mat’um nalliini

396
00:53:58,357 --> 00:54:04,977
Merput nunaput-llu kencikenrilamteggu iqaurcamteggu wangkuta.

397
00:54:06,017 --> 00:54:09,872
Makut-qaa ekuasciigataput?

398
00:54:09,886 --> 00:54:19,663
Wall’u nunapigmun patulluki unicunaqsaaqaput nunavut clean up-aarumavkarluku.

399
00:54:20,258 --> 00:54:28,967
Nallunrituci enengqellriani assilrianek, caranglliisqumanritarci enesi.

400
00:54:29,341 --> 00:54:37,263
Arcaqanrulria waniwa: nunasi, air-arci-llu, pissurvigci.

401
00:54:37,275 --> 00:54:48,086
Tuaten nutaan arcaqanruluku murilkarkauyaaqerci nakmiin qavarvigpeceńi enemi clean up-aarumavkarluku.

402
00:54:48,096 --> 00:54:56,507
Waten mat’um nalliini nunavut uqlangan, Agayutem ataweqertesciigataa.

403
00:54:56,518 --> 00:55:07,873
Cat ikegliinavkarluki, neqet ikegliinavkarluki, makut-llu cali naunraat tuar ikegliinavkarluki.

404
00:55:07,888 --> 00:55:12,199
Atawaqertesciiganaku nuna uqlalria.

405
00:55:12,206 --> 00:55:21,473
Allamun yugmun wall’u Kass’amun pinrillaut, wangkutnun tau͡gaam nunakestainun.

406
00:55:21,479 --> 00:55:33,034
Tamakunek carririarkanek, murilkiarkanek-llu wangkutnun tau͡gaam ellilaut man’a, allamun yugmun pivkenaku, nugtartevkenaku.

407
00:55:33,044 --> 00:55:45,326
Wangkuta murilkenrilucimcetun, ayagyuaput-llu ayuqucirtunrilucimteńek tamatumek kencikluku atu’urkaatnek tuaten ellircetarput

408
00:55:45,344 --> 00:55:49,122
Wangkuta iirusngiimteki ayagyuaput.

409
00:55:49,140 --> 00:56:00,770
Kitak’ waken ayagluta ayuqucirturnauput nunam clear-arluku, menuunaku pisqelluku.

410
00:56:00,780 --> 00:56:11,650
Nallunaitqapigmek nunavut menuiruskan, Agayutem atawaqerceciiqaa ciuliamcetun cat amllerivkarluki.

411
00:56:11,660 --> 00:56:20,230
Ca tamalkuan enuryugpek’naku, paivngavkarluku wangkuta atutukput maani nunami.

412
00:56:20,240 --> 00:56:26,760
Yaqulget, ungungssiaraat, tuntut, imarmiutaat-llu tuaten piyugngaut.

413
00:56:26,765 --> 00:56:31,385
Avani ciuliamteńi qanengssaitni qanlartut

414
00:56:31,400 --> 00:56:41,130
Taluyaarait-llu-gguq muirluteng igesciigaliaqameng cangenrilalliniut imarmiutarnek.

415
00:56:41,140 --> 00:56:44,080
Amllerrluteng cat tamarmeng avani.

416
00:56:44,085 --> 00:56:52,475
Nuna-wa clear up-aaran waten menuunani, Agayutem atawaqercecimaluku tuaten.

417
00:56:52,485 --> 00:56:57,725
Ca tamalkuan kemget alerquutnguluteng.

418
00:56:57,733 --> 00:57:03,673
Aturngailkeput cipneput teq’erluki unitesqelluki.

419
00:57:03,688 --> 00:57:11,418
Yuilqumi-llu tuntum enranek, wall’u allam ungungssiaraam enranek tangerqumta

420
00:57:11,428 --> 00:57:17,948
Canimelkii nanavartailkan nunamun pakiulluku tauna unitesqelluku.

421
00:57:17,953 --> 00:57:23,493
Canimelkii nanvartagnqerran tuavet nanvamun eneq egcartuusqelluku.

422
00:57:23,508 --> 00:57:32,478
Alerquutekluku ciuliamta tuaten, nuna menuunaku man’a tangllerteng pisqelluku.

423
00:57:32,488 --> 00:57:40,068
Tamatumek tamaa-i qanerkanglua wii utertua up’nerpak pektellemni tamatumek.

424
00:57:40,079 --> 00:57:51,329
Waten ayuqluku uqlartaluku aulukestemta, nunam-llu piliaqestiin, pikestiin atawaqertesciigataa.

425
00:57:52,379 --> 00:57:54,429
Tamaa-i tamana.

426
00:57:54,439 --> 00:58:05,679
Taumta-llu cali mat’um tang nunam clean up-aallra akituqapiarallinilria.

427
00:58:07,214 --> 00:58:18,424
Avani tang mat’um nalliini nunani-am clean up-aarilrianek akingurluteng tangaalalrianga.

428
00:58:18,434 --> 00:58:20,994
Amta-ll’ clean up-aaristeńek aterluteng.

429
00:58:21,009 --> 00:58:24,169
Aki tau͡gaam tangvagluku watua maa-i.

430
00:58:24,174 --> 00:58:29,544
Avani tau͡gken ciuliamteńi aki tangvanritaat.

431
00:58:30,454 --> 00:58:37,894
Una tau͡gaam akaarnun yuuqallerkarteng kiingan tangvagaat au͡gkut ciuliamta.

432
00:58:40,359 --> 00:58:42,329
Waten ayuqut:

433
00:58:45,019 --> 00:58:53,199
Nunani, nunameggni canegmek naumalriartangqerrsuunaku.

434
00:58:53,204 --> 00:58:57,844
Clean up-aatuluku can’get nauvkarraarluku nunaseng.

435
00:58:58,339 --> 00:59:03,179
Tuamta-llu uksumi tumyarat qanikciurturatuluki.

436
00:59:03,184 --> 00:59:08,244
Mertaryarait-llu qanikciurturatuluki ciuliamta.

437
00:59:08,259 --> 00:59:13,209
Tuaten ayuqngata nuniit atawaqercecimallruuq.

438
00:59:13,219 --> 00:59:19,689
Tamakut-llu imkut clean up-aartet

439
00:59:20,789 --> 00:59:24,779
Waten tamakut qanertut:

440
00:59:24,789 --> 00:59:35,489
"Caranglliuryunqeggluten, clean up-aaryunqeggluten yuukina aki umyuaqevkenaku. Akituuq clean up-aarilleq.

441
00:59:35,494 --> 00:59:43,274
"Waten ciunren, ukatmun takuyallren tamarmi neqkangqerrnaurtuq.

442
00:59:43,959 --> 00:59:53,519
"Tuamta-llu neqtangqerrnginanrani tuaten ciunren, akaarnun unguvaqerciquten nunami."

443
00:59:53,524 --> 00:59:56,564
Akqutii tamaa-i clean up-aaryaram.

444
00:59:56,579 --> 00:59:59,959
Anirtima ellangellemni avani

445
00:59:59,964 --> 01:00:09,894
Arnassagarnek angukara’urlurnek-llu tangaatuunga ciisquteng ayaperluki piyuanaurtut, nengesciiganateng.

446
01:00:09,904 --> 01:00:16,584
Angukara’urluurtem arnassagaurtellrata-llu ugaani tuaten pivkarluki.

447
01:00:17,379 --> 01:00:25,989
Cunawa maa-i au͡gkut ciuliat arnaunge’rmeng nunaseng clean up-aarturatuamegteggu

448
01:00:25,999 --> 01:00:34,389
Akaarnun yuuqatullinilriit, ciisquteng-ll’ ayaperluki tarricaurrluteng.

449
01:00:34,399 --> 01:00:40,069
Tamaa-i clean up-aalriim akiliutii.

450
01:00:40,079 --> 01:00:43,899
Tuamta-llu qanengssagnek waten qanernaurtut:

451
01:00:43,904 --> 01:00:54,084
Una-gguq nukalpiaq ilamitun ayuqevkenani, enuqlilluni. Aterluni-llu Picuilngurmek.

452
01:00:54,509 --> 01:00:58,029
Pitengnaq’nge’rmi-ll’ pitesciiganani.

453
01:00:58,034 --> 01:01:04,004
Tamakut-gguq-am ilait ayariluteng makunek piculrianek

454
01:01:04,014 --> 01:01:10,974
Nunani clean up-aarteńgurtelartut kia ellimenrilengraateng.

455
01:01:11,579 --> 01:01:19,449
Kasngukluku picuitellerteng tamakuni nunani clean up-aarteńgurtelallinilriit.

456
01:01:20,549 --> 01:01:26,159
Tuaten piameng, tamana atu’urqamegteggu

457
01:01:26,169 --> 01:01:38,889
Imkut nukalpianek piculinek-llu atellget amatairluki picunrurtaqluni tauna tuaten ayuqellria clean up-aarteńgurtaqami.

458
01:01:38,901 --> 01:01:54,388
Waniwaulliniuq: Agayutem nunani, elliin pini carriucia taumun yugmun quyam ugaan piyullrinek akililallinia, akingutekluku.

459
01:01:54,388 --> 01:02:01,388
Unguvaan taktaciatun tuaten ayuqevkararkauluku, enuqlitevkenaku yuuluku.

460
01:02:01,395 --> 01:02:05,333
Clean up-aarturalleq man’a akituqa[piaralliniuq].


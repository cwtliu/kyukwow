1
00:00:00,000 --> 00:00:04,500
Arnat makut mat’umek mikelngurnek kenkiyaramek

2
00:00:05,400 --> 00:00:14,000
Arcaqerluteng mikelnguuluki-llu aulukituameng waken tua-i yuurtellratnek ayagluki.

3
00:00:14,500 --> 00:00:27,000
Taumek ilii tua-i nallunritlermikun Lucy-m makunek mikelngurnek kenkiyaramek

4
00:00:27,500 --> 00:00:37,000
Nallunritellni aturluku elliin ellminek umyuarteqlermikun qanruciiqaakut.

5
00:00:38,600 --> 00:00:45,000
Makut tua-i nallunritlerpegun mikelnguut, mikelngurnek kenkiyaramek

6
00:00:46,500 --> 00:00:56,000
Tua-i arnanun yuurtellratnek ayagluki pitukait aulukaqamegteki yuurtellratnek ayagluki.

7
00:00:56,500 --> 00:01:03,000
Kenkut’seng mikelngurnun tua-i qanrutkeqerniaran nallunritetacirpegun.

8
00:01:13,000 --> 00:01:15,000
Mikelngurnek-wa tua-i imumi

9
00:01:15,300 --> 00:01:23,000
Au͡gkut aulukestemta aulukellruitkut ca tamalkuan qanrutekluku.

10
00:01:25,000 --> 00:01:32,000
Aipangllemteńek ayagluta qalaruquratullruitkut ca nalluvkarpek’naku.

11
00:01:32,500 --> 00:01:40,500
Tuaten-llu irniangekumta aulukillerkamteńek mikelngurnek qanrutetullruitkut.

12
00:01:41,000 --> 00:01:48,800
Au͡gkut tang aulukesteput waten ayuqellrunrilnguut watuam nalliicetun.

13
00:01:49,900 --> 00:01:55,900
Kass’anek tangyuitellruukut amllernek, canek-llu akinek tangyuunata.

14
00:01:56,000 --> 00:02:00,000
Akimek tangerrnaciarumallruunga wiinga ak’anun.

15
00:02:00,300 --> 00:02:09,800
Tua-i-wa enuqitellriarulua anglillruama tua-i tamakunek canek piyuitellrulrianga.

16
00:02:10,500 --> 00:02:17,000
Cali aanama aulukellra wangnun maa-i nalluyagucuitaqa.

17
00:02:17,700 --> 00:02:20,000
Umyuaqelaraqa cakneq.

18
00:02:21,500 --> 00:02:25,000
Waten aulukellruanga aanama:

19
00:02:26,000 --> 00:02:33,000
Neqkaq man’a, neqkaq-llu man’a, meq-llu man’a anglanitekevkallrunritaa.

20
00:02:33,100 --> 00:02:38,000
Tau͡gaam elliin cikiutni kiingan tua-i.

21
00:02:38,100 --> 00:02:42,000
Una wani atam tua-i iluka elisngauq waniwa.

22
00:02:42,100 --> 00:02:45,000
Ayuqucimnek qanrutqataramci.

23
00:02:45,400 --> 00:02:52,000
Qam’um iluma elisngaa avaken ayaglua neryaraqa.

24
00:02:52,800 --> 00:03:00,700
Nurrluku, una wani erenrem qukallra nurrluku imirngaunaku man’a call’ man’a erneq tekilluku waniw’.

25
00:03:01,400 --> 00:03:05,600
Atakutallerkaq-llu nurrluku cali imirngaunaku qamna.

26
00:03:06,000 --> 00:03:10,500
Tua-i elisngaluni cailkakun neramliyuunii.

27
00:03:10,600 --> 00:03:15,400
Waten tang imumi ayuqellrunrilnguut au͡gkut yuut ciuqliit.

28
00:03:15,500 --> 00:03:20,400
Cailkakun neramliurayuitut neryarat akulaitni

29
00:03:20,500 --> 00:03:25,500
Neryarat ukuullruameng pingayun: unuakumi yuurqerluteng,

30
00:03:27,500 --> 00:03:32,400
Tua-i-ll’ wani nutaan apiatami erenrem qukaani nerluteng neqpignek.

31
00:03:32,500 --> 00:03:36,500
Tua-i nerluta tua-i cunaw’ aqsiluta tua-i tuani.

32
00:03:37,000 --> 00:03:43,500
Aqsitnguksaitelaryaaqut-llu cikiuteput aanamteńek; cangimirrnaq’laryaaqellruut.

33
00:03:44,400 --> 00:03:47,500
Wani-llu atakumi tua-i atakutarluta.

34
00:03:47,600 --> 00:03:51,800
Tua-i-ll’ kinguani ca igenqigtevkenaku unuakurvianun.

35
00:03:52,000 --> 00:03:57,000
Unugmi-llu elisngaluni iluvut meqsuyuunata unugmi.

36
00:03:58,000 --> 00:04:03,000
Unuakumi tau͡gaam tua-i uitaqamta carrarmek tua-i.

37
00:04:03,500 --> 00:04:12,900
Assaliarrluarmek-llu pikaitaqama wiinga taum aanama carraquinermek neqkuinermek cikiqatullruanga pikartuyiqellrunrilamta.

38
00:04:14,000 --> 00:04:21,500
Tua-i-ll’ tauna cikiukarii ilayuunaku ilangnaqsuunaku-llu.

39
00:04:22,500 --> 00:04:26,500
Waten tang, yuum-wa tua-i man’a aturyugngakii.

40
00:04:26,600 --> 00:04:30,500
Maa-i-ll’ makut kinguqlimta eliskunegteggu aturyugngaat.

41
00:04:32,400 --> 00:04:41,800
Uuggun kiingan wiinga ilumkun tamana tua-i maa-i ciumurutaqa man’a erneq engelkarrluku nerlalqa.

42
00:04:43,800 --> 00:04:51,700
Au͡gkut tau͡gken ilait cat tua-i makut tua-i allaurcaaquq auluklemni cat makut.

43
00:04:52,900 --> 00:04:59,000
Tau͡gaam waten-llu tarrilluta nangengqaluta-llu iqemkarcecuitellruitkut.

44
00:04:59,100 --> 00:05:02,000
Nerqercecuitellruitkut nangengqaluta.

45
00:05:02,500 --> 00:05:09,000
Waten-llu maa-i tangvalalrianga; ava-i-llam unuaq itrama uani tangvalrianga elpeceńek

46
00:05:09,800 --> 00:05:15,000
Kuuvvialrianek saskaq teguluku tua-i-ll’ piyuangluteng.

47
00:05:16,000 --> 00:05:19,500
Kaaka elluarrluni tut’elartuq qamavet ilumun.

48
00:05:19,600 --> 00:05:22,000
Tua-i-w’ cimiutii maa-i man’a

49
00:05:22,700 --> 00:05:26,500
Yuut au͡gkut ciuqliit alerquutiita cimiutekaa.

50
00:05:26,600 --> 00:05:29,600
Itlemni unuaq tangvagamci tua-i.

51
00:05:30,800 --> 00:05:35,400
Imiriqaarluni una yuk apelcirpek’nani pak’mumun

52
00:05:35,500 --> 00:05:42,000
Tua-i imiriqaarluni tua-i-ll’ ayagluni yuurqerluni piyualuni enenun-llu itraqluni.

53
00:05:42,100 --> 00:05:45,800
Tua-i tang maa-i man’a cimiutekaa.

54
00:05:46,300 --> 00:05:51,500
Qanlalriaci tua-i au͡gkut yuut ciuqliit yuullrat cimirniluku.

55
00:05:51,600 --> 00:05:55,000
Maa-i cimiutiin ilakaat man’a.

56
00:05:55,300 --> 00:06:07,000
Atam irniangamta-llu qurrellranun teq’urranun uqlautevkayuitellruat.

57
00:06:07,100 --> 00:06:12,200
Terr’iliciqtaarluki irniaput aulukellrunritaput ciuqliit.

58
00:06:13,000 --> 00:06:20,000
Maa-i ukaqvani terr’ilitaryaurtellruut mikelnguut Kass’alingan.

59
00:06:21,000 --> 00:06:27,600
Wangkuta irniatullruukut pek’artellrat unugmi tamalkuan makyulluku.

60
00:06:28,500 --> 00:06:31,500
Qessaniutullruukut irnialriani.

61
00:06:32,200 --> 00:06:37,500
Mikelnguut-wa tua-i kenekngamteki kenkepiarluki auluktullruaput.

62
00:06:37,600 --> 00:06:42,000
Unitaayuunaki babysit-ayuunata-llu.

63
00:06:42,200 --> 00:06:49,500
Wiinga-ll’ waniwa irnillruyaaqua qula cetamanek cipluku.

64
00:06:49,800 --> 00:07:00,800
Au͡gkut qulen, ukut wani qulen enemni antellruanka ayayuunii hospital-aamun.

65
00:07:01,500 --> 00:07:04,500
Tua-i-llu ukut wani qulem cipnerit cetaman

66
00:07:06,000 --> 00:07:17,500
Man’a temka qaillun ayuqngan nutaan wavet ayaglua ukut cetaman ancartularyaaqellruanka.

67
00:07:17,600 --> 00:07:22,700
Tau͡gaam ukut wani irnivigmi anellrunritut pingayun

68
00:07:22,800 --> 00:07:28,700
Una tau͡gaam nangneqlikacaaq kinguqlikacaaq irnivigmun anellruuq.

69
00:07:29,000 --> 00:07:40,000
Tua-i-wa ak’anun nangtequmayuunii, nepliriiyuunii ak’anun

70
00:07:40,500 --> 00:07:45,700
Nangteqnamek imumek irniam anellranek pillruama.

71
00:07:46,000 --> 00:07:49,800
Tua-i nallunrilkemnek qanertua.

72
00:07:49,900 --> 00:07:54,000
Taum qingaqerraallemni aanama alerqulallruanga,

73
00:07:57,000 --> 00:08:05,600
“Assirluten irnituyukuvet, assirluten-llu nepliriituyukuvet aka’nun-llu pivkenak

74
00:08:06,500 --> 00:08:12,000
“Unugmi-llu erenrani-llu umyuarteqellren tamalkuan anlaqina ellamun.”

75
00:08:12,500 --> 00:08:19,000
Tang tamakut asgurakevkenaki wangkuta alerquukaraput atullrukput.

76
00:08:22,000 --> 00:08:23,500
Atutullrukput.

77
00:08:23,600 --> 00:08:30,000
Tua-i-llu mikelnguq yuurcan tua-i wangkuta aulukluku.

78
00:08:30,500 --> 00:08:34,000
Aulukeqtarluku ayuqucirterluta aanamteńek.

79
00:08:34,500 --> 00:08:40,000
Unugmi serr’illra tamalkuan qurrucirluku mikcuayaarmek anenerrayaaq.

80
00:08:40,700 --> 00:08:47,000
Tuatnaurluku mecungcuunaku aci, kinerqurtelluku, uqlayuunata.

81
00:08:48,000 --> 00:08:54,000
Tua-i-llu wiinga tamaani pingama sass’at elicamki makut sass’artangan

82
00:08:54,800 --> 00:08:59,800
Sass’akun analallrat qurrlallrat-llu nallunrirluki.

83
00:08:59,900 --> 00:09:04,000
Tua-i aulukilallruunga nutaan.

84
00:09:04,100 --> 00:09:10,500
Atam imkut aulukestemta aanamta qanrutetullrukaitkut

85
00:09:10,600 --> 00:09:15,700
“Anglirikan qanpagatelaryaqunaku.

86
00:09:16,000 --> 00:09:19,800
“Inerqulaqiu erinan tapirpek’naku.

87
00:09:20,000 --> 00:09:23,700
“Tuaten pilaquvni niisngaciqaaten.

88
00:09:24,000 --> 00:09:32,700
“Tua-i tau͡gken erinan tapirluku qastuluten-llu qatgulluku-llu pilaquvni

89
00:09:33,400 --> 00:09:36,700
“Tuaten mikelnguq assirluni yuungaituq.

90
00:09:37,000 --> 00:09:41,000
“Pamaitarkauguq niicuitarkauluni-llu.”

91
00:09:42,500 --> 00:09:48,800
Wiinga tang waten mat’umek nallunrilkemnek alerkuukaramnek qanelrianga.

92
00:09:52,000 --> 00:09:59,800
Au͡gkut tua-i ava-i waten qanlalriit-wa tua-i, qanelrianek niitelalrianga:

93
00:10:00,500 --> 00:10:06,000
“Yuut, yuullrat-gguq Yupiit cimirtuq maa-i.”

94
00:10:06,300 --> 00:10:08,000
Ava-i cimiutait.

95
00:10:08,300 --> 00:10:17,300
Atam ca tamalkuan qanruyutengqellrulria wangkutni; ayuqucirtuuterluni.

96
00:10:20,400 --> 00:10:32,000
Iliini narurtaqamteki umyuarniurutetangqelartuq cali tamana qanruyun narurtellranek.

97
00:10:37,000 --> 00:10:42,500
Tamaa-i tua-i nallunrita’arqemnek mikelnguliuryaramek kenkiyaramek mikelngurmek.

98
00:10:42,600 --> 00:10:49,500
Yuum kenkekuniu mikelnguq tua-i tuaten kenekluku aulukarkaullinia.

99
00:10:49,600 --> 00:10:53,500
Cali nalluvkarpek’naki picurlagnarqelriit.

100
00:10:54,000 --> 00:11:02,500
Kiaresngialutkai, iteqngqatkai nalluvkarpek’naki itercivigmelutekai.

101
00:11:03,800 --> 00:11:09,000
Atam arcaqalriarulriit angayuqrulriani wangkuta irniaput.

102
00:11:10,300 --> 00:11:14,800
Itercivigmun-llu ayautaqatki pitsqevkenani ilamta

103
00:11:15,500 --> 00:11:24,500
Angayuqaagken elluarrlutek ilamegnek ilaliurciigaliteklarakek tamakut

104
00:11:25,000 --> 00:11:30,500
Elkenka-wa tua-i anglicallruamegnegenki, aulukellruamegenki.

105
00:11:31,400 --> 00:11:34,800
Man’a tang tua-i cimiutii.

106
00:11:35,000 --> 00:11:44,000
Ava-i cimirniluku au͡gkut yuut yullret au͡gkut piciryarallrat cimirniluku tua-i qanlalriakut.

107
00:11:44,100 --> 00:11:46,800
Tua-i nalluvkenaku-llu maa-i cimillra.

108
00:11:47,000 --> 00:11:54,600
Ava-i tua-i nallunrita’arqevceńek au͡g’umek ciuqlilirluku cimillret iliit.

109
00:11:55,500 --> 00:12:01,000
Tarrilluta wangkuta iluliurcecuitellruitkut.

110
00:12:01,700 --> 00:12:08,400
Meqsukapiarangramta-llu nerrlemta kinguani egmian mermek cikiliyuitellruitkut.

111
00:12:08,500 --> 00:12:14,000
Tua-i-llu tua-i kinerluku qanerput ugaani meqsuum.

112
00:12:15,000 --> 00:12:18,900
Qat’riluni-llu nuak tamana.

113
00:12:19,000 --> 00:12:25,000
Tuatnaaqan tau͡gaam tua-i mequinermek cikiqalallruitkut tua-i-llu tauna meq’erluku.

114
00:12:25,500 --> 00:12:32,000
Cangimirterpangramta-llu ilavkenaku ilavkayuilatgu.

115
00:12:33,500 --> 00:12:37,400
Neryarat atanqurluki. Tua-i elisngaluku.

116
00:12:37,500 --> 00:12:48,000
Wii tua-i waniw’ tamana aulukutellra aanamnek iluma kiimi tua-i maligtaa, elisngaa.

117
00:12:48,100 --> 00:12:53,500
Elilluku cailkakun neryarat avatiitni meyuunani.

118
00:12:57,000 --> 00:13:04,500
Au͡gna ava-i qalarqurallren mumigcugyaaqaqa Kass’acetun qalarcuilngurnun.

119
00:13:05,000 --> 00:13:09,000
Ava-i-llu qanrutaqa terr’ilitangqessuitellruut mikelnguut.

120
00:13:09,300 --> 00:13:12,000
Tamaavet elliluki auluksuitellruaput.

121
00:13:12,100 --> 00:13:19,000
Tua-i tau͡gaam murilkurluki tua-i qurrlerkait cailkamun pivkanritengnaqluki.

122
00:13:20,800 --> 00:13:22,000
She said that…

123
00:13:23,400 --> 00:13:27,000
Wiinga-gguq aanama piqarraallemni ikayullruanga

124
00:13:27,100 --> 00:13:36,000
Tau͡gaam irnillma kinguani, irnilua ataucirqumek aanama ikayullruanga ciuqlikacaarmek.

125
00:13:38,400 --> 00:13:44,000
Tua-i-llu kinguani irniqataama tungiinek

126
00:13:44,500 --> 00:13:51,000
Ikani Mamterillermiupiallerni ikegkuni misviim nunallrani

127
00:13:51,900 --> 00:13:55,000
Tungiinek ciuqliim irniama irnillruunga.

128
00:13:55,700 --> 00:13:58,400
Nallunritua anqatallranek.

129
00:13:59,900 --> 00:14:09,500
Nallunrilama-llu uptellruunga acikiurlua tua-i irnikuma cururkamnek.

130
00:14:10,000 --> 00:14:21,500
Acikiurlua upqaarlua kiagmi piama July-ami, July 6-aami aipirilua irnillemnek.

131
00:14:24,800 --> 00:14:31,200
Tua-i-llu piama upqaarlua nuussicuagnek pilua

132
00:14:31,300 --> 00:14:36,000
Tangvallruamku aanaka ciuqlirmi irnillemni aulukillra.

133
00:14:36,400 --> 00:14:42,000
Nuussicuagnek paivcilua yualukamek-llu qillrutarkagnek.

134
00:14:43,000 --> 00:14:48,000
Tua-i-llu tauna mikelnguq anngan wangnek aulukluku.

135
00:14:50,500 --> 00:14:55,500
Qallacia, uskuraa man’a, ingna-w’ iqua.

136
00:14:55,600 --> 00:14:59,500
Anngan uuggun qillerrluku, uuggun-llu qillerrluku.

137
00:15:00,000 --> 00:15:03,000
Qukaagnegun-llu nuussicuarluku kepluku.

138
00:15:03,500 --> 00:15:05,800
Tua-i wangnek aulukurallruanka

139
00:15:06,000 --> 00:15:16,400
Ukut tau͡gaam tua-i cetaman piani anellret qulem cipneri, ten-aam cipneri ukut waniw’ 14-aarqunek pillruama

140
00:15:16,500 --> 00:15:19,000
Mat’umek qanemcitamci.

141
00:15:20,000 --> 00:15:28,000
What [?]. Did you understand? [?]

142
00:15:29,800 --> 00:15:33,000
…ilait-wa piniatelaameng arnat.

143
00:15:34,000 --> 00:15:39,600
Tamaani allamek arnamek nunameggni pitaitaqan

144
00:15:41,000 --> 00:15:44,900
Kiimeng, kiimenatek piaqamek ikayuqlutek.

145
00:15:45,000 --> 00:15:52,000
Uum uingan tua-i tamakut qallaciit qillerrluki kepluki-llu.

146
00:15:53,900 --> 00:15:59,400
Arnaq canimelkemeggni pitangqerraqan

147
00:15:59,500 --> 00:16:05,000
Taum aipaan kel’tua tauna aipani piniluku nayuusqelluku.

148
00:16:05,500 --> 00:16:14,000
Tua-i allam arnam tua-i ikayutuluku tauna wii nallunritlemni tua-i tamaani.

149
00:16:15,000 --> 00:16:23,900
Aipaan tau͡gken tua-i ikayurtekailami ikayurtaqaitaqamek, ellminek piyugnganritaqan

150
00:16:24,000 --> 00:16:27,400
Aipaan ikayutuluku irniaqan.

151
00:16:28,400 --> 00:16:31,900
Au͡gna tua-i waten ayuquq.

152
00:16:32,000 --> 00:16:44,000
Tua-ll’ cali mikelnguut kenkiyaraatnek cali ilii waten ayuquq:

153
00:16:45,900 --> 00:16:54,500
Mikelnguq tua-i maktesciigataqami camek elitnaullerkaa nallunalartuq

154
00:16:55,000 --> 00:17:00,500
Camek-llu qanrut’nge’rmi taringyuunani, taringyaurteksaunani.

155
00:17:01,000 --> 00:17:08,500
Nutaan-llu tua-i makcan temii pinirian, makcan, aqumgayaurcan

156
00:17:10,500 --> 00:17:18,000
Nutaan aarnarqellriit elliinun cali waten estuulumi ner’aqameng uuqnarqellriit

157
00:17:19,800 --> 00:17:25,000
Tua-i tauna uuqitlerkaa nalluagu taum mikelnguum

158
00:17:26,000 --> 00:17:32,000
Elliinun mikelngurmun agtuq’ertelluku tauna uuqnarqellria.

159
00:17:32,300 --> 00:17:40,000
Tua-i-llu kinguani pirraarluku naspaaluku taumek imumun agturcetaaruarluku

160
00:17:40,500 --> 00:17:47,000
Ak’a tua-i eligarrluku imum mikelnguum. Uuqnarqucia tauna nallunriqerrluku.

161
00:17:48,000 --> 00:17:53,200
Tua-i-gguq uuqitlerkaa man’a nallumini qaillun pikan

162
00:17:53,300 --> 00:17:57,000
Uuqnarqellria taun’ taum tua-i nallunrirluku.

163
00:17:58,000 --> 00:18:06,000
Waten elpengcuaralriatun ayuqelaameng aqumgayaurtaqameng

164
00:18:07,000 --> 00:18:10,500
Neryaurtaqameng-llu nerqelluki piaqameng

165
00:18:11,500 --> 00:18:16,000
Tua-i tamakunek elicungcaaralaraa tauna irniani.

166
00:18:17,800 --> 00:18:29,000
Cali-llu tua-i camek pian cali mat’umek teguyullranek inerqurluku cali.

167
00:18:29,500 --> 00:18:34,800
Tua-i tegularcetevkenaku, elliinun teguyugcetevkenaku.

168
00:18:35,500 --> 00:18:41,400
Tamaa-i-am-gguq teguyugtelluku mikelnguq anglica’arqami

169
00:18:41,500 --> 00:18:50,500
Tua-i teguqailitavkarluku tua-i makunek tua-i anglicuariimi

170
00:18:52,000 --> 00:19:03,500
Angliami pinariami cali tamakunek teguyullerminek imkunek caperqenrirluki.

171
00:19:04,500 --> 00:19:08,500
Tua-i yuum-llu pia teguyukuniu teguyugngaluku

172
00:19:09,000 --> 00:19:17,000
Ak’a tua-i tamaani piveknani, inerquumavkenani teguyugtaciatun piyugtaciatun pivkarluku.

173
00:19:17,700 --> 00:19:26,400
Tua-i tau͡gaam tuani piqarraami inerquulluki tamakut pikuniki

174
00:19:27,000 --> 00:19:31,000
Tua-i-am tuaten cali elitkanirluni.

175
00:19:32,000 --> 00:19:37,000
Cali tua-i taringecuaryaurcan nutaan, taringyaurcan mikelnguq

176
00:19:37,700 --> 00:19:43,000
Qanllemteńek wangkuta taringyaurcan anglikanian

177
00:19:44,000 --> 00:19:52,000
Qanruyutengqertukut wangkuta anglicartemteńek waten, waten-gguq irniangekumta:

178
00:19:53,000 --> 00:19:59,900
Mikelnguq-gguq unuakumi tupakarraaraqami ellangqelartuq.

179
00:20:01,000 --> 00:20:06,500
Tua-i akusrartevkenani makluni, aaravkenani, engelallagavkenani

180
00:20:07,000 --> 00:20:10,500
Tau͡gaam nepaunani, ellangqerrluni-gguq tua-i.

181
00:20:11,700 --> 00:20:22,500
Tua-i-gguq tuani nutaan ellangqellrani, nutaan qanruyutmek qanrutecuaqaqluku piluku.

182
00:20:23,000 --> 00:20:31,500
Tua-i-gguq ellangqellermini tuani tauna qanruyutni murilkekuniu

183
00:20:33,200 --> 00:20:38,000
Imkunek-am qanlalriakut iliini, “Tang ellangartelliniuq.”

184
00:20:38,100 --> 00:20:41,500
Waten uitanqegcinga’arrluteng piaqata mikelnguut,

185
00:20:41,600 --> 00:20:45,000
“Ellanga’rtuq,” atauciq tangvanga’arrluku.

186
00:20:45,700 --> 00:20:48,000
Tua-i-gguq tuaten ayuquq.

187
00:20:48,800 --> 00:20:53,800
Tauna mikelnguq qanruskuni ellangqellriacetun

188
00:20:54,000 --> 00:20:58,800
Imna-llu-gguq nalluyagutevkenaku umyuaqenruluku.

189
00:20:59,000 --> 00:21:03,500
Tua-i tau͡gaam uitaqerluni atatakuani qanruyut’mi kinguani.

190
00:21:04,000 --> 00:21:09,500
Tua-i wangkuta-ll’ tupa’agqamta pek’ngartelartukut tua-i cek’varrluta-llu.

191
00:21:09,600 --> 00:21:14,000
Tua-i-ll’ tauna imna mikelnguq uitanqegcirraarluni

192
00:21:14,500 --> 00:21:22,000
Nutaan tua-i pek’ngarrluni cali ellani tayim’ nalluyaguarrngatellriacetun piluku.

193
00:21:23,000 --> 00:21:26,000
Tua-i-llu anglikanian cali piluku,

194
00:21:27,000 --> 00:21:30,500
“Ilan, ilaten kenkurluki ata pikiki.”

195
00:21:30,800 --> 00:21:40,300
Tua-i waten qanrulluki mat’umek tua-i kenekngamiu, ilain-llu, ilainun-llu kenkisqelluku qanrulluku,

196
00:21:41,000 --> 00:21:45,400
“Ilan, ilaten ata kenkurluki unuamek pikina.”

197
00:21:46,400 --> 00:21:54,500
Tua-i-gguq taum aaniin wall’u atiin kenekngamiu tuaten cali elluarrluku ayaasqumaluku tamakunun

198
00:21:55,000 --> 00:22:01,300
Tuaten alerquukarnek cali arcaqanruan kenkurluki ilai pisqelluki.

199
00:22:02,000 --> 00:22:12,000
Tua-llu-gguq call’ arnam iliini nakmiin irniaqenrilng’ermiu tauna yuk mikelnguq, yuum allam yua

200
00:22:13,500 --> 00:22:26,000
Cali tangerquniu irniamitun imutun pitarrluku cali qanruyutmek cali qanrulluku kenekluku irniamitun pitarrluku.


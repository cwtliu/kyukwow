1
00:00:06,280 --> 00:00:08,730
Ai? (Tangiqgngatellruuq.)

2
00:00:09,060 --> 00:00:12,620
Ayagceteksaitan-qaa? (Yaa, uitaqaa.)

3
00:00:12,625 --> 00:00:25,595
Kitak’ ayagceskuvgu apeskia qaill’ uksuarmi up’ngelauciit atu’urkameggnek.

4
00:00:30,095 --> 00:00:31,910
Tuaten aqumgaciquten?

5
00:00:31,910 --> 00:00:35,000
Ii-i, waten aqumgaurciqua. (Ii-i.)

6
00:00:41,040 --> 00:00:46,880
Kitak’ qaillun up’ngelallruat waten uksumi?

7
00:00:47,535 --> 00:00:56,490
Waten-qaa uksuarmi up’ngelallrit au͡gkut?

8
00:00:56,490 --> 00:00:57,490
Yaa.

9
00:00:58,565 --> 00:01:01,520
Au͡gkut ciuqlimta?

10
00:01:01,520 --> 00:01:02,490
Yaa.

11
00:01:03,310 --> 00:01:14,700
Tua-i-llu wiinga waniw’ ak’allauqapiaraunritua.

12
00:01:15,520 --> 00:01:23,470
Tau͡gaam maa-i allrakunka 68-aarurrluteng.

13
00:01:26,040 --> 00:01:28,930
Tuntutuliarmiungulua.

14
00:01:29,490 --> 00:01:34,700
Yugtun-llu atengqerrlua Ackiarmek pilallruatnga.

15
00:01:34,850 --> 00:01:40,850
Tua-i-ll’ Kassaurcamta maa-i Nick Lupie-mek pilanglua.

16
00:01:41,195 --> 00:01:51,505
Tua-i-llu ava-i aptuten uksuarmi up’ngelallritnek

17
00:01:51,505 --> 00:02:01,805
Wall’u uksum-wa tua-i atu’urkainek up’ngelallritnek.

18
00:02:02,070 --> 00:02:12,630
Wii tua-i nallunrilkemnek tangvallemnek-llu, yaa, waniw’ qanengssakatartua.

19
00:02:13,025 --> 00:02:21,895
Waten uksuarmi qavani Kialirmi tan’gaurluullemteńi

20
00:02:22,085 --> 00:02:28,995
Kiani Kialiim paingani Qukaqlircaramek-gguq uumek aterluni kuiggaq au͡gna.

21
00:02:29,125 --> 00:02:33,575
Tuani tua-i uitalallruukut.

22
00:02:34,305 --> 00:02:44,835
Makut tau͡gken aulukesteput waten uksuarmi uitaurallrunritut.

23
00:02:46,445 --> 00:02:53,745
Wall’u cali uitaurluteng waten ayagayuitellruluteng.

24
00:02:54,310 --> 00:03:06,440
Makut maa-i uksuarmun atulriit waten agaaken neqlillernek taigaqameng

25
00:03:06,560 --> 00:03:13,480
Uksuarmi muragnek quyurtetullruut.

26
00:03:13,895 --> 00:03:18,625
Angyaunateng-llu tau͡gaam qayatgun.

27
00:03:18,955 --> 00:03:26,485
Unuakumi waten uksuarmi ulerpagangetuan

28
00:03:26,805 --> 00:03:33,715
Unuakuarmi tan’germi tayima ayagangtullruut.

29
00:03:34,165 --> 00:03:46,045
Tua-i tau͡gken iliini uaggun Cingigkun igvarnaurtuq iliini qayaq nangcarluni muragnek.

30
00:03:48,234 --> 00:04:02,142
Tua-i tamaa-i tamakut waten uksuarmi maavet kuiget kangritnun ayakata’arqameng uksuiyaqatarqameng

31
00:04:02,923 --> 00:04:06,956
Tamakunek tamaa-i quyurtetullruut.

32
00:04:09,089 --> 00:04:19,033
Au͡gkut ciuqliput anglicarteput wangkucicetun maanitun ayuqellrunritut.

33
00:04:19,412 --> 00:04:30,954
Ellmeggnek ang’aqualuteng tallimegteggun ayagaluteng merkun anguarturluteng pitullruut.

34
00:04:31,312 --> 00:04:42,475
Tua-i-llu nutaan pinarilliateng asgurangluteng.

35
00:04:43,141 --> 00:04:48,263
Imkut tamakut muriit itulluki.

36
00:04:50,340 --> 00:04:56,918
Nutaan-llu qaingit canek ucilirluki aklumeggnek.

37
00:04:57,248 --> 00:05:02,448
Angyailnguut muragteggun tua-i upatullruut.

38
00:05:03,132 --> 00:05:13,788
Tua-i-llu nutaan tekicameng kuiget kangritnun tamaavet uksuillerkameggnun muriit tamakut tageqluki.

39
00:05:13,885 --> 00:05:28,819
Nutaan-llu upluteng muriit tamakut neqsuutekateng taluyarkateng upluki.

40
00:05:32,400 --> 00:05:40,395
Anglicarteput au͡gkut nangtequaluteng pitullruut.

41
00:05:41,113 --> 00:05:47,991
Muriit imkut taluyarkiurluki, taluyarpagkiurluki pitullruit.

42
00:05:48,873 --> 00:05:59,746
Waten taluyarpiit ayuqetullruut paingit iqtuluteng, takluteng.

43
00:06:01,611 --> 00:06:09,889
Waten-llu tua-i piluteng ayuqluteng, wagg’uq taukut tua-i ilulirpait.

44
00:06:09,922 --> 00:06:18,511
Nutaan-llu ukut cali qukait cali taluyiluki waten qerrurluki.

45
00:06:18,577 --> 00:06:24,377
Nutaan-llu yaaggun pingayuat piluku.

46
00:06:24,888 --> 00:06:32,261
Tamakut tamaa-i qamunek pitullruit taluyapiat.

47
00:06:32,391 --> 00:06:40,180
Makut taluyarpiit pitun, can’giircuutetun ayuqellrunritut.

48
00:06:40,291 --> 00:06:46,780
Waten-llu akultutaluteng, akultutarrluki.

49
00:06:48,185 --> 00:06:53,119
Yaa, piciatun-am pivkenaki tamakut taluyarpiit pitullruit.

50
00:06:53,326 --> 00:06:57,948
Waten ukut cuq’errluki.

51
00:06:58,311 --> 00:07:04,533
Tua-i-llu imna cigyak elliluku, tuavet elliluku.

52
00:07:04,541 --> 00:07:14,952
Tua-i-ll’ waten nutaan pirraarluku yaatiinun qaill’ tua-i waten akultutarrluki tamakut taluyarpiit pitullruit.

53
00:07:17,037 --> 00:07:28,604
Tua-i waten caliaqengaqamegteki unatmeggnek-llu nangutetullruut makut, ukut waten piurallrit.

54
00:07:29,900 --> 00:07:40,956
Pelacignagnek piyuunaki, tau͡gaam makunek cali muragnek qupurturluki amililuki, mamkunaki.

55
00:07:40,999 --> 00:07:46,944
Qaillun tua-i waten iqtutaurluki, tau͡gaam amililuki.

56
00:07:47,158 --> 00:07:51,566
Tamakut-am tua-i piciatun cali caliaqsuitellruit.

57
00:07:51,577 --> 00:07:56,888
Cuqerluteng qaillun mamtutacirkait.

58
00:07:58,952 --> 00:08:07,319
Tuaten tua-i pingaqameng makuit nangtullruut, ukut waten piurluki.

59
00:08:08,406 --> 00:08:20,395
Aunrangaqata tua-i imkunek qecignek caquliluki ukut pingayun pitullruit

60
00:08:21,104 --> 00:08:24,216
Nang’aqata makut.

61
00:08:25,831 --> 00:08:31,576
Ukut-llu cali, ukut-llu nang’aqluteng tegumiaqurallrit.

62
00:08:32,964 --> 00:08:40,031
Au͡gkut ciuqliput watua wangkucicetun waten ayuqellrunritut.

63
00:08:40,552 --> 00:08:46,747
Aklungqellruut, muragnek aklungqellruut.

64
00:08:46,756 --> 00:08:52,923
Tamaa-i tamakut aklukellruit muriit.

65
00:08:52,935 --> 00:09:05,924
Cassuutekluki, cakluki, enekluki, enemeggnun waten aklukluki, ikamraqluki-llu.

66
00:09:06,354 --> 00:09:13,932
Tua-i cat aturluku una murak yuungnaqellruut, muriit.

67
00:09:17,850 --> 00:09:32,700
Tua-i tau͡gken cali civcimariaqamegteki nutaan waten unuaquaqan takuurluki.

68
00:09:35,513 --> 00:09:41,874
Unuakumi-llu cali uicara’arluteng ullraarluni entaqan

69
00:09:44,012 --> 00:09:58,808
Unugmi tua-i makluteng imkut neqsuuteteng kapuyutait atrarluteng menglait waten tugqerraarluki kaputkaniraqluki.

70
00:09:59,767 --> 00:10:10,700
Au͡gkut ava-i waten aulukesteput ayuqellruut, mat’um nalliinitun ayuqevkenateng.

71
00:10:11,727 --> 00:10:26,191
Tua-i-llu nutaan uksuarmi tuaten tua-i pian makut cali arnaita aklukaitnek upluki atu’urkaitnek.

72
00:10:29,275 --> 00:10:42,202
Makunek tua-i imkunek neqnek, taryaqviit-llu qeciitnek wagg’uq amiraliluki.

73
00:10:42,220 --> 00:10:46,409
Amiragnek tamakut pitullruit neqet qeciit.

74
00:10:46,911 --> 00:10:48,366
Kitak’ uitaqaa.

75
00:11:02,292 --> 00:11:05,866
Kitak’ nutaan.

76
00:11:06,520 --> 00:11:08,642
Ayagnirnariuq? Ii-i.

77
00:11:08,662 --> 00:11:24,899
Ava-i au͡gna, au͡gkut ava-i waten qanengssakellrenka angutet caliarit, angutet calilallrit aklumeggnek upluteng pillrit.

78
00:11:25,312 --> 00:11:37,374
Tau͡gken cali makut arnat allakarmeng waten cikuvailgan-llu uptenglallruit anguteteng.

79
00:11:37,537 --> 00:11:51,687
Atu’urkaitnek, pilugugkaitnek, makunek-llu cali waten neqet qeciitnek, taryaqvagnek

80
00:11:52,544 --> 00:12:00,656
Apeqmeggnek-gguq neqairiluteng, tuaten pitullruut amirarkiurqamegteki.

81
00:12:00,907 --> 00:12:12,119
Cali-am tamakut waten tua-i kemgit au͡g’aqainarraarpek’naki

82
00:12:12,195 --> 00:12:22,457
Taqngamegteki tamakut kemgit au͡gaumariaqata egmianun cali caliaqevkenaki.

83
00:12:22,808 --> 00:12:38,595
Waten cali teq’umun akurrluki pitullruit tamakut neqet qeciit neqcugniirulluki.

84
00:12:38,945 --> 00:12:46,020
Makut maa-i waten wagg’uq teqiciriaqameng

85
00:12:47,701 --> 00:13:02,639
Cat canun tua-i assigtaitnun, nutem assigtaitnun angutait tamaavet qurrmatullruut, wagg’uq teq’iciriluteng.

86
00:13:02,652 --> 00:13:06,389
Tua-i tepsaqnaurtut tamakut cakneq.

87
00:13:06,789 --> 00:13:14,389
Tua-i tamakunun akurrluki tamakut neqet qeciit pitullruit.

88
00:13:14,583 --> 00:13:25,346
Nutaan-llu tua-i akungqarraarluki keligarluki, keligaucirluki ayallanun pirraarluki.

89
00:13:25,358 --> 00:13:32,096
Nutaan ellamun agarrluki kinercirluki.

90
00:13:32,134 --> 00:13:45,409
Tua-i-llu nutaan kinraki tamakut tamaa-i tamakunun angutmeggnun piluguliluki.

91
00:13:45,415 --> 00:13:50,690
Wagg’uq amiraliluki waten ayagassuucirluki.

92
00:13:51,584 --> 00:13:56,434
Makut cali angutait cali upluteng.

93
00:13:57,915 --> 00:14:06,465
Imkunek can’giircuutnek cali tamakut pinriata imkut taluyarpagnek pitullrit

94
00:14:06,709 --> 00:14:16,834
Makunek maa-i can’giirnek cali cimiqata’arqamegteki

95
00:14:16,953 --> 00:14:25,665
Nutaan tamakunek call’ taluyiluteng pitullruut.

96
00:14:29,778 --> 00:14:36,241
Tua-i-llu nutaan cali civcimariitki

97
00:14:36,853 --> 00:14:50,541
Maa-i mat’um nalliini canek can’giiret waten assigtalaraput piciatun, yaassiillernek missuullernek-llu.

98
00:14:51,016 --> 00:15:00,179
Tau͡gken au͡gkut murilkellrenka anglicartelput tamakunek pikaitellruut.

99
00:15:00,779 --> 00:15:13,566
Makut maa-i arnait cali tamakunek canegnek caqukaitnek uptetullruut.

100
00:15:13,579 --> 00:15:24,029
Waten tua-i cungakvaunrirqata qakingaqaki amlleriluki waten quyurrluki.

101
00:15:27,598 --> 00:15:34,648
Cali-llu waten kiagmi, kituriqalliniunga.

102
00:15:34,867 --> 00:15:47,630
Uptelallruit arnat tamakut pikameggnek, tamakut can’get kelugkaitnek, kelugkaitnek-wa tua-i pissuutekaitnek.

103
00:15:49,842 --> 00:16:01,855
Au͡gkut anglicartelput ingna tekitarkaq waten umyuaqerrlainarluku pitullruut.

104
00:16:01,867 --> 00:16:11,480
Ingna tekitarkaq atu’urkateng yaaqsingraan upyuterrlainarluteng, camek-wa tua-i piilameng.

105
00:16:11,492 --> 00:16:18,892
Maani tau͡gaam makunek nunam qainganelngurnek aklungqellruut.

106
00:16:20,386 --> 00:16:25,811
Tua-i pinricunaunateng tamakut ellaitni piaqluteng.

107
00:16:27,492 --> 00:16:35,367
Una tua-i tekitarkaurtaqan pissuutekaa una yaaqsigluku amna upyutaqluki.

108
00:16:35,748 --> 00:16:44,186
Kiagmi maa-i iitaat can’get kelugkaqluki pitullruit.

109
00:16:44,261 --> 00:16:55,836
Arnat iitartaangaqameng tamakunek tua-i-llu nutaan saggluki waten apeqmeggnek nalacirluki.

110
00:16:56,005 --> 00:17:09,817
Tua-i-llu nutaan tamakunek piameng apeqmeggnek naliita kinraki quyurtevkenaki-am cali tupigturluki.

111
00:17:11,155 --> 00:17:14,043
Nutaan-llu taqngamegteki imegluki.

112
00:17:14,056 --> 00:17:19,906
Tuaten pitullruit tamakut can’get kelugkait.

113
00:17:21,013 --> 00:17:35,125
Au͡gkut ava-i wangkuta mat’um nalliini-w’ tua-i umyuaqaqamki tua-i wiinga-llu tamana atullerkaa capeqsagulluku.

114
00:17:37,488 --> 00:17:42,363
Tua-i-llu nutaan cali makut angutait

115
00:17:45,107 --> 00:17:58,007
Makunek cali pissuutekameggnek makunek imarmiutarcuutekameggnek taluyinaurtut.

116
00:17:59,114 --> 00:18:09,514
Mikluki tua-i, qaill’ waten taktaurluki, qaillun-llu tua-i waten kuiggaat-wa tua-i cuqluki taluyitullruut.

117
00:18:10,508 --> 00:18:16,758
Tamakut-am cali piciatun pivkenateng cuqerluteng cali.

118
00:18:16,777 --> 00:18:23,515
Makut-llu cali ilulirait waten can’giircuutetun ayuqevkenateng.

119
00:18:23,665 --> 00:18:31,028
Waten pinaurtut, tua-i-llu ingna igtetun ayquqeqerluni.

120
00:18:33,140 --> 00:18:43,778
Au͡gna-wa alqerma uinga tayima waten tangvaurarqamni

121
00:18:43,966 --> 00:18:56,141
Unatni tua-i waten piqerluki tauna tua-i cuq’errluku iteryararkaa, wagg’uq igyaraa piqa’aqluku.

122
00:18:56,160 --> 00:19:01,135
Tuaten ayuqetullruut piciatun pivkenateng.

123
00:19:01,279 --> 00:19:13,016
Tuamtellu cali cuignilngurcuutnek cali taluyiami tuamtellu igyarait waten ayuqluki au͡g’utun.

124
00:19:13,141 --> 00:19:23,041
Tua-i-llu waten unatni cuq’errluku uumek kumluminek waten elliurluki neqututacirkiurluki.

125
00:19:23,585 --> 00:19:32,485
Tuaten piciatun-am cali pivkenateng tamakut pitullrulliniut.

126
00:19:34,317 --> 00:19:47,129
Tua-i mat’um nalliini-w’ tua-i umyuaqaqamki au͡gkut qaill’-wa tua-i yuullruciit

127
00:19:47,742 --> 00:19:57,405
Piut, umyuaqaqamki caperqetullruanka.

128
00:19:57,517 --> 00:20:12,380
Tau͡gaam wiinga-w’ tua-i Kass’angluki pillruama makut maa-i aulukesteput Kass’artaatullruut.

129
00:20:13,805 --> 00:20:19,592
Tau͡gaam carugarnek unangeksaunateng.

130
00:20:19,605 --> 00:20:33,342
Makut maa-i saayut, mukaaq, saarralaq, caqapigtaqameng-llu sugg’alinek cali piaqluteng.

131
00:20:34,342 --> 00:20:48,992
Tamakut tau͡gken tua-i unakek’ngait tua-i itrutaqaceteng tepsaqnaurtut tua-i cakneq.

132
00:20:49,011 --> 00:20:53,499
Imkut-llu makut mat’um nalliini tepailnguut.

133
00:20:53,512 --> 00:21:04,412
Sugg’alit antaqaceteng yaaqsigluteng tepsaqnaurtut, narniqpiarluteng assirluteng.

134
00:21:06,069 --> 00:21:11,994
Maa-i mat’um nalliini waten caciirulluki wiinga piunga.

135
00:21:12,000 --> 00:21:17,475
Caqa’arqama tau͡gaam nar’aqluki tua-i canimetaqata.

136
00:21:19,294 --> 00:21:23,831
Au͡gkut ava-i tuaten ayuqellruut.

137
00:21:24,894 --> 00:21:33,156
Qaillun-mi uksuarmi iciw’ waten ayagaqata iciw’ inerquutek’lallrit angutet?

138
00:21:33,169 --> 00:21:39,194
Tua-llu, ii-i, waten ayagaaqameng

139
00:21:41,563 --> 00:21:49,625
Inerquutektullruit waten aarnarqellrani.

140
00:21:49,938 --> 00:22:00,026
Neplirasqevkenaki-llu cali yuilqumi pitullruit. Waten neplirasqevkenaki.

141
00:22:00,039 --> 00:22:13,651
Tau͡gaam imkut arenqiallugtellriit, tamaa-i tamakut kiskuneng tua-i nepliraarkauluteng.

142
00:22:13,664 --> 00:22:25,414
Inerquutekluki-am cali tamakut waten uksuarmi yuilqumi aarasqevkenata, neplirasqevkenata.

143
00:22:28,671 --> 00:22:36,733
Tamakut-gguq tamaa-i tau͡gaam nanikualriit tuaten nepliratullruut.

144
00:22:36,746 --> 00:22:49,659
Tua-i-llu neplilriamek aaralriamek niiskuneng tua-i tauna taringerkauluku arenqiallugucia wall’u kis’ucia.

145
00:22:51,084 --> 00:23:06,246
Tau͡gken mat’um nalliini tua-i inerquumananriameng-wa tua-i, inerqurnanriamceci wangkuta

146
00:23:06,897 --> 00:23:09,022
Caciirulluteng.

147
00:23:09,066 --> 00:23:19,966
Waten-llu neplianaurtut aaraaqluteng tua-i nunat akuliitni.

148
00:23:20,660 --> 00:23:23,948
Inerquutektullruit.

149
00:23:24,286 --> 00:23:35,136
Tua-i-llu ataucirqumek wiinga atullruaqa tamana arenqiallugtellria niitellemni.

150
00:23:36,130 --> 00:23:45,155
Ukut, ukut nunauruyuciat Tuntutuliarmiut akaurpailgan

151
00:23:47,586 --> 00:23:54,486
Kellirni kanani uitallemteńi, ukut-wa keluqliput cali.

152
00:23:55,480 --> 00:24:01,280
Una waniwa nanvaq mat’um enem ketiini tangraan.

153
00:24:02,462 --> 00:24:12,962
Waten erenrani atakuyartumi maaken kelumteńek aaralria, qang’a-ll’ pingkuuyukanka.

154
00:24:13,606 --> 00:24:18,569
Cunaw’ tua-i kit’ellria kanani, kicaaqellinill’.

155
00:24:18,856 --> 00:24:33,531
Qerruniaranrakun iliita atralriit tanglliniluku man’a waten nunataitellrani.

156
00:24:34,912 --> 00:24:41,562
Cat inerquutait au͡gkut amllellruut.

157
00:24:41,656 --> 00:24:48,419
Waten au͡g’umek ava-i neplirasqevkenaki pitullruluki.

158
00:24:48,756 --> 00:24:57,019
Tua-i-llu nutaan waten cali ayakata’arqameng cali

159
00:25:00,506 --> 00:25:08,544
Qanerrlainarluteng tamatum nuniinun ayakatarniluteng.

160
00:25:11,619 --> 00:25:26,094
Tua-i waten tekitenritaqata-llu tua-i arenqialluguciit nalluvkenaki piaqluki.

161
00:25:29,925 --> 00:25:40,300
Tau͡gken mat’um nalliini waten ayagaaqameng maa-i angyatgun qanerpek’nateng.

162
00:25:41,756 --> 00:25:51,394
Tua-i-llu tekitenrilameng, tekitenrilata qaill’ tua-i ayuquciinaki qanenrilata.

163
00:25:52,769 --> 00:25:58,419
Piciatun maa-i mat’um nalliini ayagangameng.

164
00:25:58,426 --> 00:26:05,901
Wall’u natetmurrnguarluteng nunanun-ll’ allanun ayagaqluteng.

165
00:26:06,170 --> 00:26:13,207
Tamaa-i tamatum maa-i mat’um nalliini ayuquciirucetaitkut.

166
00:26:14,345 --> 00:26:24,232
Qaillun tua-i ukut kingunrulriit waten ayuquciinaki piaqluki.

167
00:26:24,457 --> 00:26:27,495
Wall’u tuancukluki.

168
00:26:28,108 --> 00:26:38,145
Maa-i mat’um nalliini yuilqumi-llu tua-i tuqungraata qaillun ayuquciitaqluki.

169
00:26:40,958 --> 00:26:50,995
Tang tua-i mat’um nalliini tua-i-wa waten caknernarqellriit amlleriameng.

170
00:26:53,783 --> 00:27:01,883
Maa-i waten au͡gkut ayuqellrunritut waten.

171
00:27:02,102 --> 00:27:07,302
Tua-i ca murilkerrlainarluku.

172
00:27:07,321 --> 00:27:23,721
Uksuarmi-llu wangkuta cali tan’gaurlurni waten qalaruquratullruitkut ciunerkamteńek, tekitarkamteńek ellmeng atuqemeggnek.

173
00:27:24,878 --> 00:27:30,078
Aarnarqellriit apertualuki yuilqumi-llu.

174
00:27:32,897 --> 00:27:47,847
Cat, cat-llu maani nunam qaingani pengurraat qertuuralriit aterluteng, kuiggaat-llu tamarmeng aterluteng, nanvat-ll’ ilait cali aterluteng.

175
00:27:48,941 --> 00:27:55,041
Tua-i nalluvkenaku man’a nunam qainga.

176
00:27:55,148 --> 00:28:09,235
Tau͡gken mat’um nalliini makut maa-i yup’ut apertuatnanriimteki mat’umek yuilqumek

177
00:28:09,273 --> 00:28:17,198
Cat-llu nallungluki, kuiget-llu, nanvat-llu, qertulriit-llu makut.

178
00:28:21,654 --> 00:28:32,129
Camek-llu tua-i piaqata apcaaqellriani cam nuniini camek piciitnek

179
00:28:32,273 --> 00:28:41,710
Wall’u yuk tauna waten maa-i mat’um nalliini tamarilalriit, tamalalriit.

180
00:28:43,360 --> 00:28:56,885
Tauna, tauna tangertellra apcaaqellriani cam nuniini tangellrucianek atra-llu nalluluku.

181
00:28:56,891 --> 00:29:05,716
Taum-gguq avani-irluteng tau͡gaam pinaurtut apertuatnanriamceteng.

182
00:29:06,885 --> 00:29:14,997
Ca tamalkuan wangkuta qalaruyutek’lallruyaaqaput aturrlainarpek’naki tau͡gaam.

183
00:29:15,385 --> 00:29:19,685
Tau͡gaam tekitaqamteki elitaqaqluki.

184
00:29:21,354 --> 00:29:30,192
Yaa, qanruyutekun tau͡gaam yuk yuugarkauyaaqelliniami.

185
00:29:30,342 --> 00:29:42,867
Qanruyun atunrilkuniu elluarrluni yuungaitelliniuq, ilaminek-llu waten enuqlilluni calrianek.

186
00:29:44,823 --> 00:29:58,348
Waten au͡gkut qalarutetullruitkut: man’a-gguq qanruyun atuqumteggu maligtaquluku-llu yuukumta elluarrluta yuugarkaugukut

187
00:29:58,379 --> 00:30:02,642
Qessalertevkenata, qavaarpek’nata.

188
00:30:06,317 --> 00:30:10,179
Tuaten tua-i akeqnauraitkut.

189
00:30:11,417 --> 00:30:22,617
Tau͡gken tua-i tamana apertuallrat tekiteksaunaku.

190
00:30:22,636 --> 00:30:28,099
Tau͡gaam tekitaqamteggu maa-i mat’um nalliini elitaqaqluku.

191
00:30:28,511 --> 00:30:34,024
Taumek au͡gkut waten qalarut’lallrukaitkut:

192
00:30:35,211 --> 00:30:46,324
Una-gguq qalarutestevut murilkelluku tangvaurqilarput qanra.

193
00:30:47,336 --> 00:30:55,561
Atam-gguq uluqaqumteggu imna qalartellra uunguciirniartuq.

194
00:30:55,567 --> 00:30:57,442
Ilumun-llu...


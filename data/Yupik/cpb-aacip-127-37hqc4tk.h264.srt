1
00:00:00,110 --> 00:00:06,710
...Neresgaam-wa-am tua-i teggikcitagauteksaqlikii tuaten.

2
00:00:08,410 --> 00:00:17,210
Kitak’ tua-i au͡gkunek qanengssauteqernga niirqelallerpenek iciw’ Kass’at tekiteqerraallrat. Taumek-wa paacamek pillilria.

3
00:00:17,295 --> 00:00:18,195
Aa?

4
00:00:19,080 --> 00:00:27,540
Angyarpak iciw’ im’u, tamakut niitelalten iciw’ temcinarqellriit irr’ikellrit makut Yuut wani.

5
00:00:27,685 --> 00:00:30,665
Ciumek-qaa qanemcillaken tamatumek?

6
00:00:31,050 --> 00:00:31,660
Yaa.

7
00:00:32,220 --> 00:00:35,680
Amllermek-wa taktumek qalarrngailngua. (Canrituq.)

8
00:00:36,205 --> 00:00:43,105
Cali-ll’ tua-i camek tua-i qanerkamnek qanqerraarlua taktuamek qalartevkenii piciua.

9
00:00:43,240 --> 00:00:43,670
Ii-i.

10
00:00:46,930 --> 00:00:57,960
Niitetullruunga qanengssalrianek maaten ellangua wii angalkumek taumek ikani Apruka’armiuni wagg’uq uumek Ississaayugmek.

11
00:00:59,220 --> 00:01:02,890
Cauyainanermini-gguq qanlangellruuq.

12
00:01:03,730 --> 00:01:13,450
Tangrriu-gguq ilakumanrilnguut allayuut yuut puqlam tungiikun amaggun qagrutellriit.

13
00:01:14,795 --> 00:01:19,095
Taukunek tua-i qaneryaurtelliniluni.

14
00:01:20,330 --> 00:01:26,320
Atam-gguq caqerluku ellii pinguaresqekiit tangerrsungluteng.

15
00:01:28,560 --> 00:01:37,210
Tua-i maligtaqulluni tua-i pingualliniluni Kass’arualliniluni.

16
00:01:38,330 --> 00:01:46,220
Tayima tua-i mat’um qanemcim ilii katagaluku tua-i piunga.

17
00:01:47,260 --> 00:01:55,570
Kiagan-gguq Kusquqvaq tua-i cupngan cun’akayak tamana Kusquqvagkun asgurtuq.

18
00:01:56,780 --> 00:02:03,320
Ikavet-llu-gguq tua-i Ciniim ketiinun arulairluni, Qemiterak ketiigni.

19
00:02:04,585 --> 00:02:17,305
Qayakun-gguq tua-i ullagallermeggni anguarluteng paqnayulriit kenegnarqenrilnguut tamakut tuquinerraralriit wall’ aglenra’rnek irnialget

20
00:02:18,850 --> 00:02:24,500
Tekitarkaunrirqamegteggu utertetullruut mallegciiganaku.

21
00:02:26,180 --> 00:02:29,990
Tamakut-gguq cakun ilaita tekitlauraat

22
00:02:31,150 --> 00:02:36,410
Cun’akayak tamana pugtalria Kass’arugarnek yugyagluni.

23
00:02:36,935 --> 00:02:42,675
Qacarnerani-gguq man’a iqutmun iit qelemyuraqluteng.

24
00:02:44,860 --> 00:02:51,070
Qanqata’arqameng-gguq tamakut ellmeggnun qanruyuteqatalliniaqameng

25
00:02:51,730 --> 00:02:57,590
Aa-aqaarararraarluteng tau͡gaam qit’vutaqluteng ilameggnun.

26
00:02:59,135 --> 00:03:02,085
Naparterluni-gguq malrugnek.

27
00:03:03,455 --> 00:03:12,715
Napartek-gguq akulmeliitaagni pagaani ilavkugkun tuntuyagarpak angitaaruarturalria.

28
00:03:14,400 --> 00:03:23,030
Pikna-wa-gguq call’ Kass’aq atauciq calaraq eniumaurluku tua-i.

29
00:03:25,000 --> 00:03:27,830
Tallia-kiq mernungyuipagta.

30
00:03:29,030 --> 00:03:32,210
Tua-i-w’ compass-aaqelliniluku tauna.

31
00:03:34,445 --> 00:03:42,755
Tauna tua-i cali niitetellruunga Illugngalimek taumek, ciuqvani qanemcimek.

32
00:03:43,865 --> 00:03:47,395
Illugngalikayak tauna piquarilnguq.

33
00:03:50,685 --> 00:04:02,385
Tua-i-gguq tauna atrallrani, qakuni kinguaqliani tau͡gaam pilliuq? Ciuqliatni pillrunritliuq?

34
00:04:04,260 --> 00:04:13,840
Tauna-gguq tua-i... kinguqlianun tayima eviarqa elliciqaqa au͡gna Illugngali, ai?

35
00:04:15,295 --> 00:04:18,305
Kass’at-gguq Kallugngalimek pitullruat.

36
00:04:19,855 --> 00:04:27,055
Tut’ellriit-gguq taukut Kusquqviim atanranek yuallruut taumek Illugngalimek aterpagtaarluku.

37
00:04:27,910 --> 00:04:30,210
Amta-llu-gguq nalluluku.

38
00:04:32,415 --> 00:04:39,945
Allamiani-gguq taman’ cun’aq tekituq alla. Allakauluni tuaten ayuqevkenani.

39
00:04:42,115 --> 00:04:48,375
Aklunek-gguq tua-i tunturiluni piksunarqelrianek assilrianek.

40
00:04:49,732 --> 00:05:04,499
Tauna-gguq tua-i Ississaayuum pania tamaani tamaani tunturillrani aklunek cun’anek, cun’aq tauna, ciuqliq pilliuq

41
00:05:05,418 --> 00:05:11,709
Inerqurnaurai makut tangrruaruniluki, ayakata piunrirciqniluki.

42
00:05:12,812 --> 00:05:19,794
Kinguqlirkaa tau͡gaam nutaan tekiskan piyugtaciatun kiputesqelluku.

43
00:05:21,466 --> 00:05:24,866
Una tua-i ciuqlikacaaq peggluku sun’aq.

44
00:05:26,300 --> 00:05:29,582
Qanemciuguq-gguq, qanengssaguaruuq.

45
00:05:31,803 --> 00:05:42,949
Allamian kinguqliq-am atraan, tekican-am tuavet kicaan, qayat-am tua-i tuaten atraralliniut, Illugngali-llam ilakluku.

46
00:05:44,674 --> 00:05:47,956
Tuyulillruat-gguq Illugngali tauna.

47
00:05:50,309 --> 00:06:00,355
Cavigpall’e’rmek-llu-gguq tangssunarqelriamek uyamilkirluku tauna Illugngali caqiqsaruarpagmek.

48
00:06:00,391 --> 00:06:04,609
Tua-i-gguq tuyuliluku. Tua-i-gguq kenekluku.

49
00:06:05,317 --> 00:06:13,617
Quuyurmeng Kass’arugaat tua-i uyangqamakiit qayami tuani cun’ami culungqallrani.

50
00:06:15,264 --> 00:06:20,382
[?Taangaami-llu-gguq anevyainanermini piuq] "eru-eru-eru."

51
00:06:21,813 --> 00:06:28,968
"Tuunrangayak anaqatartuq," kivgani tauna Kass’aq.

52
00:06:29,571 --> 00:06:32,752
Tuunrangayak-kiq camek anarniarta?

53
00:06:34,719 --> 00:06:40,356
Anarpall’e’rmek qilunguarpall’e’rmek igcian-am tauna "ia."

54
00:06:41,163 --> 00:06:42,854
Anamanek-ll’ anarluni.

55
00:06:44,017 --> 00:06:51,508
Pikegkut-gguq quuyucuarluteng uyangqalriat iliita yaq’ercaaqaa nuryalkaqerluku.

56
00:06:52,462 --> 00:06:57,553
Qutnguani-gguq tau͡gaam nacaanek qiaryarpak tegumiangqeqerluni.

57
00:06:59,758 --> 00:07:05,386
Qenqertelliniuq tauna Illugngali piquarilami.

58
00:07:06,291 --> 00:07:09,946
Kiituani pik’um teguliu.

59
00:07:11,462 --> 00:07:18,607
Tuyumtam tauna arnani tauna uyamini teguluku mer’em qainganun miluryautelliniluku.

60
00:07:19,768 --> 00:07:22,431
Kass’anun pikegkunun tangvagtelluni.

61
00:07:23,841 --> 00:07:29,595
Ernerpak-gguq tang tua-i unaukumek ayagluni qanrumallrulria tauna Illugngali.

62
00:07:29,980 --> 00:07:35,180
Kiituani-gguq ’gguun iqrek qerruneq pu’guq, qatellriamek eltenguq.

63
00:07:36,264 --> 00:07:44,100
Ulerpak-llu-gguq uleluni imumek tua-i muirumayaaq[elleq] im’ enlluni.

64
00:07:45,463 --> 00:07:49,163
Acigiiluni Illugngali qanrumallrani.

65
00:07:50,869 --> 00:07:55,497
Tuqum ciullermi taumek yaq’ercaaqesteḿinek

66
00:07:57,425 --> 00:08:04,161
Nutaan-gguq tamakut aklut tuntullrit utertengraata piunrillrunritut.

67
00:08:06,335 --> 00:08:15,080
Tuani-gguq tauna cun’aq ciuqliq tekiteqerraakacagalleq tayima taringumasteḿini qanertuq:

68
00:08:15,666 --> 00:08:22,230
Tuunrangayak-gguq kalikartuq igartuq maaken Alaska-mek [?]qualuni.

69
00:08:22,525 --> 00:08:25,052
Hotel-aarluni tuunrangayak.

70
00:08:26,001 --> 00:08:34,110
Mat’um-gguq tuunrangayaullgutiinek cun’amek ciuqliuluku nasvetua

71
00:08:35,918 --> 00:08:39,909
Iilegmek qacarnerani qelemyaralrianek.

72
00:08:41,021 --> 00:08:52,466
Tayima qanemcitaan ilii katagaluku niiyucirramtun qanemcikestellratun man’a qanemcikqerqa.

73
00:08:52,625 --> 00:08:59,834
Ik’um kenurriurtem paqnaqkii anamek tauna analleq

74
00:09:00,636 --> 00:09:08,054
Ava-i tua-i ayuquciatun niitellemtun, allaurrluku-ll’ tua-i piyaaqaqa tua-i.

75
00:09:09,214 --> 00:09:15,842
Camek tayima qanemcisqumasia? Ciuliamta-qaa ayuqucianek wall’u-qaa?

76
00:09:15,852 --> 00:09:19,443
Imumi tamakut-mi tairqellrit Kass’at?

77
00:09:19,452 --> 00:09:20,034
Ai?

78
00:09:20,036 --> 00:09:22,982
Tairqellrit iciw’ tamakut Kass’at?

79
00:09:23,864 --> 00:09:24,737
Qaill’ piat?

80
00:09:24,752 --> 00:09:34,780
Iciw’ cat tairqellrit nutarat tamakut cat tua-i mukaat wall’u-q’ saarralat wall’u-q’ cat allat wani.

81
00:09:34,790 --> 00:09:36,117
Leqkat-qaa?

82
00:09:36,127 --> 00:09:38,272
Yaa, wall’u-q’ piciatun aklut.

83
00:09:38,454 --> 00:09:39,691
Aklut-wa...

84
00:09:39,695 --> 00:09:44,050
Massiinat-ll’ iciw’ levaaq wall’u-q’ snowmachine.

85
00:09:44,468 --> 00:09:50,550
Massiinat tamakut ciuqliullrunricugnarqut.

86
00:09:50,557 --> 00:10:01,727
Yaa, tau͡gaam iciw’ pugqerraallratni qaillun iciw’ temcinarqellriit yuut wani irr’ikluki pillrit. Qaillun iciw’ umyuarteqellrit niirqellerpenek wall’u-q’ elpet.

87
00:10:03,057 --> 00:10:07,907
Tamakut tang tua-i igvaumanrilkenka.

88
00:10:08,657 --> 00:10:17,377
Ukut tau͡gaam Kuigglugmiut yaani neqliarpek’nateng unegtellriit.

89
00:10:18,622 --> 00:10:31,672
Kinguatni kanavet Curirnermun paacpakayall’er tamana, cunauvkenani paacaq teplinikii.

90
00:10:32,842 --> 00:10:37,632
Neqkanek-gguq tua-i mukaanek uciluni makunek.

91
00:10:37,952 --> 00:10:43,522
Caayumek-gguq tang tau͡gaam tamakut uciilangqellrunrilnguut.

92
00:10:45,272 --> 00:10:49,672
Cuyamek-llu cuyapiamek kuingirkanek-gguq tau͡gaam.

93
00:10:50,317 --> 00:10:57,267
Tuntulegtaat-gguq-am tamakut aturat ikamracuaraat-ll’ assirrlainaat tuntulget.

94
00:10:58,397 --> 00:11:06,847
Nangcautaa-gguq tau͡gaam ilavkuk unrapigartun ellegtang’e’rmi kevkautellrulliniluni.

95
00:11:08,877 --> 00:11:18,657
Pankaat-gguq makut kuvuurluki cat, mukaat-llu kuvuurluki caquit cailkamun-ll’ anulluki katagluki.

96
00:11:19,142 --> 00:11:22,582
Caquit lumarrarkarciluki tua-i.

97
00:11:23,377 --> 00:11:30,557
Tua-i-gguq tua-i paacam uqra qengarvall’er mukaat kuv’urallrit.

98
00:11:31,322 --> 00:11:34,922
Tauna-ll’ paacam qilii qulmun kiturluku.

99
00:11:36,177 --> 00:11:49,197
Cuirneq-gguq kan’ ul’aqami ulerpagmek ernerpak tua-i mukaamek kisnengqerrluni, tua-i carvaniryaaqviminek kingupailgan entaqami.

100
00:11:49,822 --> 00:11:56,252
Mukaaq cali taman’ pugtalria tua-i nucugaqkii Cuirnermi kisneq.

101
00:11:57,262 --> 00:12:00,812
Kingupailgan-gguq carvaninqigtaqluni.

102
00:12:02,262 --> 00:12:09,542
Mukaat katagluki cailkamun tamakut paankaat neqkanek imalget.

103
00:12:09,887 --> 00:12:18,907
Cauciilamegteki kuvuurluki imait tua-i qaltarkarciaqluki-gguq, egatekarciaqluki.

104
00:12:21,092 --> 00:12:26,872
Tauna tau͡gaam cali qanengssak’laraat nalluluki cat.

105
00:12:27,167 --> 00:12:33,227
Cuyamek-gguq tau͡gaam yuaryaaqluteng tamatum iluani angyam

106
00:12:34,542 --> 00:12:38,072
Cuya tua-i ciumek-gguq elitellruamegteggu.

107
00:12:38,522 --> 00:12:44,562
Kass’alugpiat-gguq cuyautaitnek ciumek eliteqarraallruut.

108
00:12:45,057 --> 00:12:49,817
Kuingirkanek tau͡gaam tamakunek-gguq taman’ paacaq uciluni.

109
00:12:50,602 --> 00:13:02,042
Caayumek-llu-gguq piinani, mat’umek-gguq tau͡gaam kuuvviarullinilriamek miilimanrilngurmek tua-i uciluni.

110
00:13:03,477 --> 00:13:11,757
Tamakut-gguq imkut Kass’anun ayaketaatullret elisngalriit nutaan nangengnerakun

111
00:13:12,072 --> 00:13:19,672
Paankaat-llu tamakut anulluki egqaqurallrit, masslat aciqsiginratgun

112
00:13:21,417 --> 00:13:29,047
Tauna-gguq Kanaqlak angyakun tekilluni, ukut Tarruy’iinkut atiit.

113
00:13:30,087 --> 00:13:42,837
Nutaan elitaqluki tamaavet angyaminun ekurian pileryagyaaqelriamun kinguraulluteng tua-i ilait pikaiteqaquluteng

114
00:13:43,637 --> 00:13:52,727
Makunek Kass’at neqautiatnek paatkaanek, atsanek imalegnek canek, paatakaanek-llu tamakunek

115
00:13:53,137 --> 00:13:59,927
Alikelteng nerenrilkurrluki tua-i tamakut kuvuurluki.

116
00:14:02,077 --> 00:14:09,727
Cali tua-i tuaten taktaluku au͡gna. Amllerrsaaquq qanemcikaa.

117
00:14:10,247 --> 00:14:19,507
Ukut-gguq taukut neqlianritellret assaliarrlainarnek naterniarnanrirluteng kiagpak nertullruut

118
00:14:21,592 --> 00:14:24,532
Assalianek tamakunek.

119
00:14:27,177 --> 00:14:28,537
Aling aren.

120
00:14:29,612 --> 00:14:37,452
Unuaqullerkaa-ll’ uungicii[naku]. Mukaat-gguq-qaa tua-i caquitnun lumarrarnun cumigtellrulriit.

121
00:14:39,037 --> 00:14:42,252
Lumarraq tua-i enurnallrani tua-i pillinilriit.

122
00:14:42,252 --> 00:14:54,192
Mukaanek taguqurillrukuneng allrakurtaarluki imait piksarluki tamakut umyuarteqtulit.

123
00:14:54,197 --> 00:14:55,977
Ii-i.

124
00:14:58,962 --> 00:15:06,152
Tagucugciurluteng tamakunek lumarrarnek tuatnallrullinilriit.

125
00:15:07,462 --> 00:15:17,872
Makut tang tua-i levaat, massiinaat, snuukuut-llu, makut-llu levaat canimaarmi wii tangvallemni piurtellrulriit.

126
00:15:17,872 --> 00:15:29,062
Kitak’ iciw’ irr’ikellratnek-qaa niitelartuten qanengssagnek temcinarqellrianek?

127
00:15:31,232 --> 00:15:43,702
Una Kakianeq Mistussiikaq wani kiputelleq Anuuraami ciumek kiputeqarraallruuq wavet taivailegmi Kuigilngurmun.

128
00:15:44,952 --> 00:15:52,612
Aklussatullruu	q angyangqerrami malrulegpall’e’rmek aminramek amilegmek.

129
00:15:54,447 --> 00:16:02,377
Kuinerramun tayima tengalrarluni pellatullruuq ketmun. Cunawa ikavet Kuinerramun qerarluni.

130
00:16:03,277 --> 00:16:07,267
Angayuqra-gguq tauna Mistussiikaq Kass’aq.

131
00:16:09,637 --> 00:16:18,377
Angyani tayim’ mukaanek, caarralanek, caayunek, cuyanek-llu imirluku tekitetullruuq.

132
00:16:21,102 --> 00:16:29,892
Uksuarmi tau͡gken tua-i aruquteksugluki Caninermiunun qakmavet Qaluyaat qau͡gkut engel’karrluki ukatait.

133
00:16:31,062 --> 00:16:33,362
Wagg’uq akiilnguartelluki.

134
00:16:35,187 --> 00:16:47,667
Uksu’rqan tau͡gken tua-i cikuqami akiilngurcurluki ikamrarluni ceńirrluki tamakut akiilngillret.

135
00:16:48,842 --> 00:17:00,882
Tua-i-am tua-i caqerluni kiagmi aturcetaanek tekiutellria, aturcetaarullinilrianek tuqlungualegnek.

136
00:17:01,757 --> 00:17:10,497
Aturcuutait-wa tau͡gaam paankaarrarngalnguut, makut malik’itaat ayuqenrilkait.

137
00:17:13,442 --> 00:17:26,812
Aturcetaaqata’arqan angulluange’rmeng, arnassagaunge’rmeng neqlillerni ukut Keggukarmiut tamarmeng itratullruut niicugniyarturluku.

138
00:17:27,922 --> 00:17:33,702
Uaken-llu Nunapigmiunek niicugniyartulriit tekitaqluteng.

139
00:17:35,387 --> 00:17:42,837
Atam-am piinanermini levaanek un’ tekiutuq elliqeryaranek.

140
00:17:44,887 --> 00:17:55,197
Arenqiapaa-ll’. Angyallugaq uciluku unani Keggukaraam iluani levaarluni angyiqtaarqan

141
00:17:55,897 --> 00:18:05,087
Nunat imkut ceńavarluteng tamarmeng yuita tangssuyarturaqekiit.

142
00:18:06,617 --> 00:18:17,527
Una Angassaaqun angagurluqa tuntulguniluku qama-i niitaqluku, allanek call’ ilaluni yugnek.

143
00:18:19,667 --> 00:18:23,967
Atam-am piqerluni tauna Angassaaqun tekitellria.

144
00:18:26,152 --> 00:18:34,802
Tekicami-ll’ tua-i taukut aturcetaat tayima, taukut-llu elliqeryarat tayima teguluki ayaulluki.

145
00:18:36,202 --> 00:18:41,762
Cunaw’ tuntunek arnaqatagnek unguvalrianek kiputellinikai.

146
00:18:43,737 --> 00:18:52,547
Tuavet-ll’ akemna Paru kiugna kiani Keggukaraam kiaqliani Paru Kass’aq

147
00:18:54,617 --> 00:18:59,817
Palayanek makunek tengalratulinek tekiutnaurtuq.

148
00:19:00,862 --> 00:19:10,992
Tua-i tau͡gken ilaita kipucugtaita, tuntunek-gguq unguvalrianek arnaqatagnek tamakut kipulluki

149
00:19:11,532 --> 00:19:15,232
Palayat tekiuteqarraallrit.

150
00:19:18,002 --> 00:19:18,882
Parum.

151
00:19:20,497 --> 00:19:27,317
Palayanek-am tua-i tauna caaqami amllernek-llu tekiugarrnaurtuq.

152
00:19:29,662 --> 00:19:33,902
Kass’arugarnek tangaallrunritua Kusquqvagmi.

153
00:19:36,207 --> 00:19:46,207
Allamiaquaqan amlleriinartut Kass’at. Cun’at-ll’ itqaqulriit amlleriinarluteng tua-i.

154
00:19:48,732 --> 00:19:54,222
Canek ilait cun’at assiraqluki au͡gkunek.

155
00:19:54,402 --> 00:20:05,302
Tua-i-ll’ piqerluni niitua akma-gguq Apruka’armiuni tauna Kass’aq Neqliyaq tekituq cun’arugarluni amllernek.

156
00:20:06,617 --> 00:20:19,007
Caninermiu tauna tua-i Cevv’arnermiut kiagmi neqsuraqan Isqaq kan’ pelatekanek patumatullruuq kuvyastainek.

157
00:20:20,737 --> 00:20:32,427
Agna-llu kiatmun Apruka’armun ngelekluku pelatekat tua-i piqaquluteng Kuiguyugmiut kiugkut engelkarrluki.

158
00:20:32,947 --> 00:20:37,887
Cali-w’ Cingigpagmiunek kiani Anllermiuni.

159
00:20:38,802 --> 00:20:40,762
Kuvyistai-gguq taum.

160
00:20:42,617 --> 00:20:48,177
Tua-i tang taum nutaam yuut tangnirivkallrukai.

161
00:20:49,982 --> 00:21:02,022
Aturanek makunek taqumalrianek qerrullignek angutet-ll’ lumarracuarnek arnat-llu taqmagnek lumarrarnek atulangluteng.

162
00:21:02,867 --> 00:21:06,207
Miiskaanek-llu tang qantangluteng.

163
00:21:07,642 --> 00:21:10,892
Caaniiget-llu tua-i makut amlleriluteng.

164
00:21:13,382 --> 00:21:15,782
Tangerqaqunariluteng...


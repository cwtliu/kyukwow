1
00:00:01,444 --> 00:00:07,722
Tan’gurraullemteńi-gga tamaani imkut angayuqaamta

2
00:00:08,758 --> 00:00:18,247
Angayuqaagma anerteqlermegni qaygimun tau͡gaam cinguqtaaralriatun ayuqetullrukiignga.

3
00:00:18,646 --> 00:00:21,690
Qaygisqumaurelua.

4
00:00:22,398 --> 00:00:29,909
Tau͡ga-llu niillukek taukuk narurrnanrilamkek-llu angayuqaagka taukuk.

5
00:00:31,080 --> 00:00:41,047
Tau͡gaam nutaraulkiilagnek ak’allaulutek piagnek narurtaarpegnakek cuungnatullruunga.

6
00:00:41,059 --> 00:00:46,992
Tau͡gan’ pisqumatiik aturluku qaygimun tau͡ga ag’aqlua.

7
00:00:47,798 --> 00:00:55,520
Qaygimun tau͡gken it’raqamta cugyakapiareluni qaug’utuumarmi.

8
00:00:55,532 --> 00:01:05,755
Man’a-llu nakirnermeng pitukiit man’a kanaggun pugyarangqerrluni mayuryarauluni kanaggun.

9
00:01:05,760 --> 00:01:09,738
Au͡gna-ll’ kialirneq egkumeng pituluku.

10
00:01:09,746 --> 00:01:15,357
Ukalirneq-llu ualirnermeng pituluku.

11
00:01:15,841 --> 00:01:20,519
Cugyakapiarnaurtuq man’a qaygim ilua.

12
00:01:20,532 --> 00:01:32,510
Qau͡gna-llu waten atakuyartumi pilriani calinriqerrluteng qaygimun ag’aqata imkut angutet enmequrayuitellruameng-llu.

13
00:01:32,858 --> 00:01:36,436
Qaygi tau͡ga enkepiarluku enekluku.

14
00:01:36,566 --> 00:01:45,522
Ukuk-gga angutngurtellriik, wanigg’ ualirnermi uani iqukacagarmi uitaluni

15
00:01:45,728 --> 00:01:50,573
Cali ikna iqukacagarmi cali uitaluni.

16
00:01:50,592 --> 00:01:55,192
Taukuk qaneryarameng egelracilriik.

17
00:01:55,732 --> 00:02:05,121
Civunerkiutulik taukuk tamarmeng una wani qanrraarcelluku ukalirnermelnguq

18
00:02:05,321 --> 00:02:12,054
Ayuqucirkaat una qanrutkarkartek pavqaarluku

19
00:02:12,959 --> 00:02:18,337
Waten cuullerkaat ayuqellerkaat qanrutekluku.

20
00:02:20,075 --> 00:02:26,287
Tau͡ga-ll’ taqngan ik’um call’ kituggluku akiqlian.

21
00:02:26,632 --> 00:02:40,498
Waten cuusqelluku cuk. Qasgimiungermeng, ataunge’rmeng, irnialing’e’rmeng taukuk qaneryarakek canrilkenritait.

22
00:02:40,879 --> 00:02:45,257
Nepariataquq qaygi taukuk qanngaqagneng.

23
00:02:47,051 --> 00:02:58,085
Waten cuullerkaata tungii quyinginaqluki cuugusqevkenaki taukuk qantulik qantuuk.

24
00:02:58,091 --> 00:03:00,368
Quyingnaqevkenata-gguq.

25
00:03:00,593 --> 00:03:11,482
Imna-gguq tau͡gaam un’a enqakluku nateq, nateq un’a waten caranglliraqelria tutmaqiit.

26
00:03:12,008 --> 00:03:21,108
Enqakluku-gguq wangkuta cuuniartukut tamana quyingnaqevkenata.

27
00:03:22,029 --> 00:03:26,696
Tau͡ga-llu-gguq tau͡gatnaureluta pikumta

28
00:03:27,147 --> 00:03:41,080
Cali makut civumteńi cuurtellret teggenrurtellriit makut cali tau͡ga-i ikayungnaqureluki uumeng piyuumiutiitneng.

29
00:03:41,260 --> 00:03:55,893
Qang’a-llu cali ukuk teggenrurtellriik nulirqelriit mermeng enuqitevkarpekgnakek ullakarlukuk nallunrilkumtekek cali mertarlukek.

30
00:03:56,900 --> 00:04:01,822
Cali cakmena amiiga kituggnarqekan kituggluku.

31
00:04:03,145 --> 00:04:16,423
Tua-ll’ imkut waten tan’gurrarnek atanqiyuitut ataurteng’e’rmeng maani qaygim iluani niitellrek.

32
00:04:17,242 --> 00:04:30,142
Tan’gurraat atanqevkenaki una ataurrnge’rmi-llu irniangqeng’e’rmi-llu malrugneng taukuk qaneryarak maligtaquqapiggluku maligtaquaqaat.

33
00:04:30,744 --> 00:04:36,539
Tau͡gamtellu ayuqenrilamta wangkuta cugni

34
00:04:37,503 --> 00:04:52,359
Ayuqenrilamta qanellrak taukuk iliin, cuum iliin tau͡ga-i imutun tangenrilngurcetun niitellrunilngurcetun-llu ayuqluku tau͡ga piarkaulliniluku.

35
00:04:54,387 --> 00:05:01,231
Tau͡gaten-am tauna qanruteknauraak tau͡gaten ayuqelria.

36
00:05:01,482 --> 00:05:08,993
Ingna-gguq tekilluku cuungaituq una, Cuugungaituq.

37
00:05:10,108 --> 00:05:21,153
Tau͡gken imna qaneryarartek cali maligtaqustii tamana murilkeqapiggluku murilkellinivagaqluku tamaani qaygim iluanelnguum.

38
00:05:21,856 --> 00:05:34,000
Qaneryarameng maligtaqustii, maligtaqusteqapiaraa waten ak’arrarnun anerteqerciqniluku.

39
00:05:34,675 --> 00:05:43,764
Imumeng anernera uyungekanilriatun ayuqeciqniluku maligtaqulluni tauna pikan.

40
00:05:43,769 --> 00:05:51,880
Ilamineng-llu acivarciyuunani, ilamineng-llu waten upussakiyuunani.

41
00:05:51,896 --> 00:06:03,285
Ayuqluki ayagyugarungraata, mik’lengraata ayuqluki tau͡ga pisqeńauraat tau͡gaten cuk tauna tukuk qanelriik.

42
00:06:06,513 --> 00:06:11,113
Tau͡ga-ll’ ilumuunganani tau͡ga ayuqaquq.

43
00:06:12,386 --> 00:06:25,197
Tangrriu makut uka-i cuullemni Qissunameng ayaglua tau͡ga camaken imarpiim cińiineng Qissunameng ayaglua cuullemni

44
00:06:25,660 --> 00:06:31,116
Cali tau͡ga cuurtellrulrua tau͡gani.

45
00:06:31,472 --> 00:06:43,361
Ikamraquyaurrnemkun-llu agayulirtem angllurcicanga, tau͡gaken ayaglua angllullemneng ikamraquyaurrnemkun

46
00:06:43,498 --> 00:06:48,898
Tau͡gaken al’rrakunka tau͡ga nallunaunateng taum kengliineng.

47
00:06:54,189 --> 00:07:02,033
Tau͡ga-ll’ tua-i taum cali atama qanrutnauraanga

48
00:07:02,960 --> 00:07:10,083
Waten pairyartaqevkenaki pisqelluki angurrlugmeng waten nunat ukut.

49
00:07:10,660 --> 00:07:17,082
Naugga imu cacuaqeratkut-llu ilait, ilait qenqerrluteng.

50
00:07:17,288 --> 00:07:23,500
Waten tau͡ga kiumataqelriit taumeng caqertemeggneng tauna atuusqevkenaku.

51
00:07:23,845 --> 00:07:28,000
Aturluku pisqevkenii, cuusqevkenii.

52
00:07:28,818 --> 00:07:38,451
Nutaan cali arnaukan nutaan tau͡ga kiuqeryugnaipallaarluku tauna qaill’ eq’uklua pikan.

53
00:07:38,661 --> 00:07:44,539
Kiuqeryugnaunaku ulurluku pisqellua.

54
00:07:44,762 --> 00:07:55,873
Tau͡ga-llu-gguq taum pitatma, wii pitatma pirrlainarpakaquma, pirrlainarpakaqanga tau͡gaten

55
00:07:57,232 --> 00:08:02,643
Nialiak kinguvaralua, naliak-llu picuilkellua

56
00:08:02,966 --> 00:08:16,766
Kinguvaralua pikan, qang’a-llu caitnilua naliatneng tayim’ piciqanga picuilkellua, caitnilua-llu, carrlugaitnilua.

57
00:08:18,312 --> 00:08:22,778
Arcaayaguskumteggu nutaan tauna kiusqelluku.

58
00:08:22,954 --> 00:08:28,820
Piyugtacimtun kiusqelluku uuma atama tau͡gaten alerquatullruanga.

59
00:08:30,138 --> 00:08:37,226
Tau͡ga-i-gguq taum pistellernaama taqciqaanga taum tau͡gaten kiukumni.

60
00:08:38,255 --> 00:08:43,821
Tau͡ga-am murilkurallemni ilumuungatnaurtuq cali tauna.

61
00:08:45,092 --> 00:08:58,232
Wangkuta tang ayagyugarni ak’a ugg’un tau͡gaam teggnemteggun eglerqurallrulriakut.

62
00:08:58,865 --> 00:09:03,942
Taukuk tua pirpapaqiarelukek civunermeng qantulik.

63
00:09:04,066 --> 00:09:15,211
Wanigga-llu tamana qaneryaraagneng ilii maa-i taiguralrianga au͡gaken yaaqvaneng taiguralrianga

64
00:09:15,221 --> 00:09:24,432
Kiitau͡gani makut maa-i waten ellirtuq: man’a kiartelqa eneneng allakauqapiaralrianeng makuneng pitangluni.

65
00:09:25,519 --> 00:09:33,519
Nevurrlainarneng enengqerrluteng muragaq aturluku enmeng iluanun.

66
00:09:33,837 --> 00:09:41,703
Evek cali man’a aturluku. Nevuq cali aturluku enmeggnun maqarqutekluku.

67
00:09:41,953 --> 00:09:49,920
Cameng-llu tau͡ga tamakuneng tua cali imkut arnait uitayuitqapiggluteng.

68
00:09:49,986 --> 00:09:54,353
Imkuneng caneng taququrluteng.

69
00:09:54,410 --> 00:10:01,032
Waten enmi uitakuneng evegneng atlilirluki, curuqluki-llu caggluki.

70
00:10:01,039 --> 00:10:07,128
Wagg’uq makut naqtat, imkut takliriluki curuneng pituluki.

71
00:10:08,422 --> 00:10:17,755
Tau͡gamtellu man’a enmeng ilua tamakuneng tangniqnaurtut kapuyukaareneng kapuqurluteng.

72
00:10:17,826 --> 00:10:21,293
Ena-ll’ tamana ataucimeng cungqerpegnani.

73
00:10:21,300 --> 00:10:26,967
Una wanigg’ cungqercecumauq akuliik una tamakucineng pimaluni.

74
00:10:27,163 --> 00:10:33,285
Uatii cali tamakucineng pimaluni cungqercecumaluni.

75
00:10:33,967 --> 00:10:41,512
Tau͡ga ataucimeng-ll’ cungqerpegnateng enet tamakut pituluteng.

76
00:10:43,010 --> 00:10:53,110
Wanigga taigurallemni ukani taukut civunerkiutulit teggenrurtellriit makut

77
00:10:53,787 --> 00:10:59,153
Taukuk cali nallunarikagneng cimiryuumarkaulriarulutek

78
00:11:00,302 --> 00:11:05,609
Makuneng tan’gurrarneng civunerkiuritulit.

79
00:11:05,759 --> 00:11:14,982
Makut tau͡gken kevgaraat arnat enaitni, enmeggni amani

80
00:11:14,998 --> 00:11:17,987
Marrlugaita tau͡gaam caliaqluki.

81
00:11:17,990 --> 00:11:25,123
Cali taukugtun tau͡ga-i qaneryaraatun atauciuguq wii cumigartaqama.

82
00:11:25,861 --> 00:11:37,861
Una-wa maurluqenricaaqeka-llu, anaanaka una taukuneng al’qamneng qanerturaqeraqan

83
00:11:37,876 --> 00:11:44,420
Ayuqsarpenaqapiarluku iluarullutek tau͡ga qaneryaraak tamana ayuqelliniuq.

84
00:11:44,423 --> 00:11:52,245
Inerquutaat-ll’ atauciuluni, alarquuteklengnaaraat cali atauciuluni.

85
00:11:53,296 --> 00:11:58,374
Cameng alangaarnarqelriameng qaneryarameng niitnarqevkenateng.

86
00:12:02,818 --> 00:12:14,993
Tau͡gamtellu maa-i makuneng qantuut taukut, qantuut tamakut teggenrurtellriit

87
00:12:15,473 --> 00:12:24,502
Wangkuta-gguq Cup’igni Kass’aneng caneng imkuneng avungeciqukut.

88
00:12:24,833 --> 00:12:33,691
Avungluta wangkucicetun ayuqenrilngurneng, wangkucicetun cuucingqenrilngurneng.

89
00:12:33,871 --> 00:12:37,014
Cunagg’ makut Kass’at.

90
00:12:37,562 --> 00:12:51,420
Tau͡ga-ll’ imkut Kass’am pekqaluteng pitullratni unani wangkutni yaaken Carvanertuliarmeng kingunerluteng Kuigpagmi

91
00:12:52,608 --> 00:13:01,823
Tamakut qantulliniut, "Maa-i-gguq makut amllericiqut, amlleriinarciqut."

92
00:13:02,127 --> 00:13:13,142
Kiitau͡gani-gguq wangkuta imutun Cup’igni tamani uitalriatun ellirtukut tamakut amllenrureskata.

93
00:13:13,152 --> 00:13:18,523
Arenqiallugun cali tamakut amllenrureskata

94
00:13:20,108 --> 00:13:31,493
Arenqiallugutellernaq man’a ellaitni pisqumatkenrilnguq anlirluni amlleriluni

95
00:13:31,512 --> 00:13:36,955
Qaillun wangkuta Cup’igni piyungramteki pisciigaliciqaput.

96
00:13:37,601 --> 00:13:45,685
Tau͡gaam wanigga assinguaraqua waten wanigg’ qaneryaurcama, qanerteńgurrlua qaneryaurcama.

97
00:13:45,686 --> 00:14:00,472
Pingraitkut tamakut acivanritengnaqluta. Wangkuta tamakut inglulingnaqluki pinertutacirramcetun piniaraput wangkuta.

98
00:14:00,732 --> 00:14:05,046
Ellaita man’a nunavut pikenritaat.

99
00:14:05,234 --> 00:14:14,805
Cali tamaani waten una Alaska-q una naken-lli pingraata, yaaqvaneng pingraata

100
00:14:15,082 --> 00:14:26,025
Tau͡ga elluarrluki ikayungnaqaqait taukut nunat pikngamegteggu man’a tamalkuan ayuqluteng.

101
00:14:27,597 --> 00:14:37,254
Tau͡gaten tau͡gaam pinritniartukut wangkuta una nunavut pingraatgu.

102
00:14:39,233 --> 00:14:45,061
Ikayuulluta Cup’igglugarni wangkuta piniartukut.

103
00:14:45,074 --> 00:14:55,603
Ukegkut-llu tau͡ga cingumayaaqekenka kinguverkanka wii tau͡gaten tau͡ga pingraata tamakut akimatesqelluki.

104
00:14:57,308 --> 00:15:07,194
Waten nayurrlainarngailamki cali qaneryarameng tamakut tan’gurraat ayagyugaanka ikani Cev’ami.

105
00:15:07,204 --> 00:15:15,419
School-arvia tumekluku waten qaneryaramkun piuratulqanka akaurtuq

106
00:15:15,440 --> 00:15:30,283
Akaurtuq BIA-m, BIA-m aulukellraniu school-arvigput. Civuqlikacagauluta wangkuta tegulqerput Chevak-armiuni school-arvigput.

107
00:15:33,082 --> 00:15:40,282
Tau͡ga-i-ll’ tegukevut qaillukuange’rmegteggu-llu qaillukuarciiganaku.

108
00:15:40,292 --> 00:15:56,220
Maa-i cali taukut ilallrenka imkut nallunarillret, icivaq-am caumatqallemni meeting-alrianun tamakunun Kass’anek inglulirluteng, school-arteńek inglulirluteng

109
00:15:57,772 --> 00:16:08,587
Tauna kayukluki wii piamki tamakut, tayima [?] makunek [?ingllilrungraata] kayukluki wii keyirma.

110
00:16:08,607 --> 00:16:13,950
Tau͡gaam tutgarameng imumeng [?] elicarangqertua.

111
00:16:14,637 --> 00:16:22,323
Qanelqa tamana aturluku piuratuuq. Assirtuq.

112
00:16:22,888 --> 00:16:27,017
Waten tau͡ga piuralleq man’a, eglertengnaquralleq

113
00:16:27,189 --> 00:16:40,946
Ilani makut imkurluteng pingraata eglertengnaquralleq cali ayagyugaulriani

114
00:16:41,212 --> 00:16:48,726
He is called, they call him this: he is a good person, he is good.

115
00:16:53,072 --> 00:16:55,143
Cameng ata aturyugciq...


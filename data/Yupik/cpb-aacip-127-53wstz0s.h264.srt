1
00:00:00,000 --> 00:00:01,390
Yaa.

2
00:00:12,090 --> 00:00:13,550
Okay.

3
00:00:14,345 --> 00:00:16,905
Ready? Okay.

4
00:00:17,390 --> 00:00:22,090
Imguuq, Martha H. Jackson, Kuiggluk.

5
00:00:23,445 --> 00:00:25,685
Nunakenrilengramku.

6
00:00:26,370 --> 00:00:27,930
Camiungusit nutem?

7
00:00:28,945 --> 00:00:32,100
Tuulkessaami born-allruunga.

8
00:00:32,100 --> 00:00:33,100
Ii-i.

9
00:00:37,855 --> 00:00:49,175
Tua-ll’ imkut-qaa ak’allaat yuut angullrunritaten qasgini uitalallret?

10
00:00:49,630 --> 00:00:54,500
Anguyaaqekenka-w’ tua-i tau͡gaam anguvlagluki.

11
00:00:54,520 --> 00:00:55,450
Ii-i.

12
00:00:55,460 --> 00:00:57,360
Anguqamcagluki.

13
00:00:58,015 --> 00:01:04,875
Anguyaaqekenka piciryaraat.

14
00:01:07,430 --> 00:01:16,000
Yuut-llu qantarluteng allakarmeng muraggaarnek waten nayuumalrianek.

15
00:01:18,010 --> 00:01:20,890
Tua-i tamamta wangkuta qantarluta.

16
00:01:20,895 --> 00:01:33,235
Umyuarteq’lartua kinguani, "Nallunge’rmeng yungcaristeńek makut piyuitellrullinilriit."

17
00:01:34,755 --> 00:01:41,265
Nalamallma, nalarrlullma-w’ man’a alungutma nalamalria man’a iqsulirneq.

18
00:01:41,465 --> 00:01:44,155
Ii-i. Canrituq. Taringnarquten.

19
00:01:44,645 --> 00:01:47,395
Pillilrianga-w’. Taringnaqciqlilrianga.

20
00:01:47,405 --> 00:01:49,695
Ii-i, assirtuq. Assirtuq.

21
00:01:50,895 --> 00:01:57,855
Tua-ll’ makut yuut ilait qanruyutek’lallrit

22
00:01:58,220 --> 00:02:09,410
Maa-i-rpak makunun ayagyuanun ikayuutngunayukluki niiculartukut.

23
00:02:09,710 --> 00:02:14,020
Piciatun-qaa qanruyuterrarmek qanqeryuumiituten?

24
00:02:14,610 --> 00:02:27,590
Qanqackaryulrianga tau͡gaam wii murilkenrilngataullruunga ayagyuallemni.

25
00:02:29,045 --> 00:02:40,025
Tua-i tupatallruunga tupaglua tua-i qanerturalriamun tua-i pek’artevkenii uitaurlua niicugniuralallruama.

26
00:02:41,640 --> 00:02:45,860
Niicugniuralallruaqa qanertura’arqan.

27
00:02:47,185 --> 00:02:50,975
Makunek piciatun canek:

28
00:02:51,005 --> 00:03:03,355
Teglegyaramek, cali-llu qanrucunaunani arnaq, cali arnaq allakarmi angutetun ayuqenrilami

29
00:03:04,225 --> 00:03:12,285
Arnaq tau͡gaam elliin tua-i pilallermitun pitulliniuq.

30
00:03:15,650 --> 00:03:32,136
Tua-ll’ waten pitullruakut: "Waniwa-gguq qanruyutmek niiquralaryaaqukut unuaquaqan kesianek atakuaqan-llu atakumi."

31
00:03:33,017 --> 00:03:40,272
Qanrutaqluta tua-i ayuqucirtuutnek qanrulluta.

32
00:03:42,600 --> 00:03:52,319
Maa-i-urluq makut kinguqliit qanrutestaitelalliameng-wa aanameggnek

33
00:03:54,404 --> 00:04:00,792
Tua-i atuqiit man’a, irniyaraq-ll’ aturaqluku.

34
00:04:01,618 --> 00:04:06,672
Wiinga-ll’ tutgaraagka malruk irniarlutek atailnguuk.

35
00:04:10,017 --> 00:04:18,153
Umyuarteq’lartua wiinga-wa alungutka neggluku qanrucuilamki

36
00:04:19,179 --> 00:04:27,306
Qitevleqsugcuata-wa wangkucicetun qanerturpek’nateng.

37
00:04:31,765 --> 00:04:40,674
Tua-i qanruyun arnaq, arnani-ll’ wangkuta waten piaqluta:

38
00:04:40,684 --> 00:04:52,093
"Atam usuurluuq, waten ayuqellriaten. Tan’gaurlurmek-llu tangerquvet iqregken-llu taglutek."

39
00:04:53,892 --> 00:04:58,056
Quuyupitaraulluku-gguq tan’gaurluq.

40
00:04:59,532 --> 00:05:10,058
Tua-i wii alik’lallruaqa. Imumek pilartut waten pairtellriani: "Tamana atam quuyurniyuituq."

41
00:05:11,113 --> 00:05:18,913
Pilallruatnga waten alingnaqliniami man’a.

42
00:05:18,919 --> 00:05:22,837
Qanruyutet amlleqapiaryaaqut.

43
00:05:23,212 --> 00:05:35,245
Wangkuta tau͡gaam nalluyagulluki tuatiilamteki anerqeksaitaput makunun ayagyuanun, ukverngaicukluki-llu.

44
00:05:35,812 --> 00:05:49,412
Waten makunek elitnaurluteng Kass’atun Yugtun cali qanruyutiit ukvekenritnayukluku wii maa-i umyuaqelalqa.

45
00:05:55,888 --> 00:06:05,377
Ellaitnun tua-i, aren tua-i irniaqata kiaruciitnarqeqapiaralliniuq

46
00:06:06,580 --> 00:06:12,590
Camek kegginirluta pillerkarput.

47
00:06:15,267 --> 00:06:27,177
Makut-llu tan’gaurluut pairtaqamteki tungiinek anuqli’rqan umyuarteqaqluta waten:

48
00:06:28,017 --> 00:06:32,057
"Naw’un-kiq wii kiturniarcia ukna?"

49
00:06:35,434 --> 00:06:46,954
Tua-i uq’lirnerakun kitula’rqa qanruyuteka-w’ tua-i taman’ umyuaqluku, qanruyutelqa.

50
00:06:48,149 --> 00:07:00,229
Ca tua-i tamalkuan qanruyutekaat teglegyaraq-llu, yuum-llu nalluani camek pianek tegulluta nerrlerkarput.

51
00:07:01,054 --> 00:07:03,724
Tua-i-gguq teglegluta.

52
00:07:06,064 --> 00:07:08,294
Alingnaqluni.

53
00:07:13,200 --> 00:07:21,360
Qaillun tuani tua-i-wa niiteqerli.

54
00:07:21,365 --> 00:07:33,345
Makut maa-i ayagyuat ilait tan’gaurluyagaat-llu makut aanait imumek mer’aluteng pilriit qaill’ elli’irtelartut.

55
00:07:33,620 --> 00:07:35,780
Teglegyugluteng.

56
00:07:36,765 --> 00:07:43,925
Tuaten tua-i tamana ciunguluku qanrut’lalliniitkut wangkuta.

57
00:07:49,950 --> 00:07:58,960
Qanrut’laryaaqelliniitkut tau͡gaam wangkuta tayim’ nalluyagutaqluku eneqeraqluku.

58
00:08:00,190 --> 00:08:03,180
Umyuamteńun tut’aqluni.

59
00:08:08,640 --> 00:08:10,340
Tua-i-w’ nangllill’ qaa?

60
00:08:10,465 --> 00:08:11,345
Ii-i.

61
00:08:14,570 --> 00:08:23,250
Man’a-qaa Yugcetun qalarcaraput, waten tua-i qalartellriakuk waniwa Yugcetun

62
00:08:23,255 --> 00:08:29,785
Man’a-qaa mat’um nalliini cagmarnarqenrituq, ciin-llu?

63
00:08:31,485 --> 00:08:42,475
Naamell’. Ellaita-wa tang imutun ilait-llu niipaalugnganateng irr’ituut.

64
00:08:45,325 --> 00:08:47,185
Tua-i tangvagluta.

65
00:08:47,260 --> 00:08:52,910
Tuaten piluta assikellruitkut tamakut qanrucilriit.

66
00:08:53,680 --> 00:09:01,350
Qanra-ll’ uluqsaunaku tangvagluku. Kiavet-gguq ircaqumteńun [ngelgar]tengnaqluku.

67
00:09:03,050 --> 00:09:12,210
Aren, maa-i wiinga’urluq cakegtaunrilama, makut-ll’ irnianka qanrucunailnguut.

68
00:09:13,085 --> 00:09:19,585
Arenqiatuq qanelput ellmikuunganani man’a inerquun.

69
00:09:20,470 --> 00:09:28,490
Inerquuteklerput wangkuta alikellerput ellmikuunganani ellaitni.

70
00:09:31,315 --> 00:09:37,575
Man’a tau͡gaam tua-i qanruyutiitni

71
00:09:39,780 --> 00:09:46,140
Qanruyutmek avalingqerquni ciumuruskuniu atawaugarkauguq.

72
00:09:49,425 --> 00:10:01,975
Tua-i wiinga’urluq wani elluarrlua-ll’ qallacetenritaanga mat’um, mat’um-w’ ingluma nalarrlulriim tapeqnganga.

73
00:10:02,115 --> 00:10:08,035
Waten iliini tapqevsiarngat’laraa, tau͡gaam taringnarqua.

74
00:10:09,682 --> 00:10:16,574
Tua-ll’ ak’a tamaani agayuviit maavet tekiteqarraallratni

75
00:10:16,780 --> 00:10:23,970
Yuut-llu niitengllermegteggu man’a Qaneryaraq agayuvigtaq

76
00:10:24,357 --> 00:10:34,357
Maaten niitaat allaussiyaagpek’nani Yuut qanruyutellricetun. (Ii-i.)

77
00:10:34,383 --> 00:10:36,123
Tamana-qaa piciuguq?

78
00:10:36,131 --> 00:10:43,721
Piciuguq. Piciuyaaquq tau͡gaam wangkuta arenqiatuq atunrilamteńi

79
00:10:45,239 --> 00:10:52,284
Atunrilamteńi, makunek-ll’ irniamteńek piluta pilaamta.

80
00:10:54,338 --> 00:11:01,710
Ilait tua-i... quyalartua. Ing’umek quyalartua Lagilegmek.

81
00:11:07,363 --> 00:11:09,091
Carrie-mek-wa.

82
00:11:10,674 --> 00:11:17,125
Qanruyutni ak’a uum aturciqaa.

83
00:11:17,132 --> 00:11:24,050
Umyuarteqaqlua, "Nauwa-m’ murilkeksailngat’lartuq qalarutellriani."

84
00:11:27,361 --> 00:11:31,906
Tua-i ilii qemagcituami ircaquminun.

85
00:11:32,848 --> 00:11:40,852
Ilumun piciuluni qanrut’lalliniitkut.

86
00:11:44,610 --> 00:11:49,428
Mat’um-qaa nalliini nukalpiat enurnariut?

87
00:11:51,559 --> 00:11:56,859
Arenqiatuq nukalpiaruciitut makut.

88
00:11:57,529 --> 00:12:04,847
Imkut kitutulriit-llu paircamceteng-llu kan’a-ll’ tangerrluku ayagluteng kiturluta.

89
00:12:13,284 --> 00:12:21,766
Maa-i imum au͡g’um qanellma ilakaa man’a, ilakellinia.

90
00:12:26,963 --> 00:12:36,081
Yuut-qaa nutem ak’a tamaakenirnek ilaliuqtallruut?

91
00:12:37,729 --> 00:12:47,956
Ilaliuqtarngatellruut imkut. Allaneq-llu tekican tua-i kelegtuurluku maani Kuigglugmun elliumarilua.

92
00:12:48,578 --> 00:13:02,328
Imna alqairutka Qaltayak unguvallermini pilallra maa-i umyuaqaqa.

93
00:13:10,309 --> 00:13:21,954
Qanrut’lallrullikait-llu-wa allanret nunanun ayalriani caperrnarqelartuq yugnek nallulrianek.

94
00:13:22,221 --> 00:13:29,632
Qanruyutek’lallrullikiit-wa ilaliulaasqelluki allanret.

95
00:13:29,943 --> 00:13:32,888
Tuaten tua-i qanrut’lallruitkut.

96
00:13:33,532 --> 00:13:40,232
Ilaliuqetailngut-gguq tungelqurrituq. Camek ilaituq.

97
00:13:42,410 --> 00:13:56,532
Tau͡gken tua-i waten qanmikun wall’ inerquqerluku-ll’ taurrarmek piqallrulria tua-i ung’aqerrnganani ilii pilartuq, ungavik’ngarrluni.

98
00:14:01,587 --> 00:14:08,087
Agurraq-ll’ amllertuq inerquukar.

99
00:14:10,676 --> 00:14:21,221
Elpeni-qaa makut erenret nalliitni makut ayagyuat akusrarnerurtut?

100
00:14:22,421 --> 00:14:26,988
Tuar tang umyugairutellriit maa-i.

101
00:14:27,599 --> 00:14:33,176
Camek tau͡gaam ellaita anglanillerkameggnek umyuangqerrnganateng.

102
00:14:35,354 --> 00:14:39,321
Imkut nauw’ qigcigtallrulriit yugnun.

103
00:14:39,332 --> 00:14:46,254
Tua-i camek ikamrarluni-llu piami camek nalkucami ek’arrluku.

104
00:14:46,599 --> 00:14:54,043
Tua-i tekicami nerurarraarluni taqngami imna teguluku anluni tayima.

105
00:14:54,354 --> 00:15:01,843
Cunaw’ yugnun nasvagturalallinikii teglegpek’naku.

106
00:15:03,432 --> 00:15:09,432
Tua-i pikestengaqan tun’aqluku katagaq.

107
00:15:11,177 --> 00:15:16,955
Maa-i kataganek-llu pingqerrniluteng-llu niitnaurtua.

108
00:15:19,032 --> 00:15:30,587
Qanruyutelput wangkuta umyuamnun ek’artelartuq wiinga. Waten ellilriani arnaurtellriani ca umyuaqnaritulliniuq.

109
00:15:31,843 --> 00:15:36,499
Akusrarqurallni imna pelluan.

110
00:15:42,977 --> 00:15:50,088
Yugurluut-wa imkut ak’a tamaani yuullret caperrnarqelallrullilriit.

111
00:15:50,565 --> 00:15:55,932
Caperrnarqeqapiggluteng takarnaqluteng-llu.

112
00:15:56,510 --> 00:16:06,944
Niigartellerkaq-llu taumek inerquutellranek aturluni niigartellerkaq tallurnaqluni.

113
00:16:08,054 --> 00:16:12,654
Tuaten ayuqsuumiitnaqluni.

114
00:16:19,943 --> 00:16:29,498
Makut-mi mat’um nalliini, nasaurluut-wa inerquutengqelallrullilriit tan’gaurlurnek.

115
00:16:29,521 --> 00:16:32,654
Yaa, inerquuterluteng.

116
00:16:32,810 --> 00:16:41,010
Uinguarcetarkauniluku-llu tauna angun kenekluku arnam pikaku.

117
00:16:41,677 --> 00:16:45,477
Alingnaqluni tua-i ircaqurrlugnaqluni.

118
00:16:52,513 --> 00:17:10,256
Au͡gkut-llu ilait qanlartut waten: tamaani yuut caqapigtaqameng tau͡gaam niitnaularniluki makut ellmeggnek yuucimeggnek teguilriit, ellmeggnek makut ayagyuat tuqutellriit.

119
00:17:10,288 --> 00:17:15,443
Caqapigtaqameng-gguq tau͡gaam tua-i niitnaugaqluteng.

120
00:17:15,454 --> 00:17:21,510
Maa-i-rpak-qaa tamana elpeni arenqiallugutnguuq makunun ayagyuamteńun?

121
00:17:23,199 --> 00:17:28,344
Arenqiallugutnguvkenani inerquutnguyaaqellria.

122
00:17:28,444 --> 00:17:34,933
Ukaniku tau͡gaam ernermi nangneqlirmi tamakut paivtarkaugut.

123
00:17:39,598 --> 00:17:43,065
Tua-i atullrit.

124
00:17:44,509 --> 00:17:57,432
Tuaten pisqumavkenaki. Unguvavut-llu waten anerteqlemteńi unguvavut tua-i ayimtengnaqevkenaku.

125
00:17:57,443 --> 00:18:00,121
Tua-i ciumurquraasqelluta.

126
00:18:00,132 --> 00:18:05,388
Cakviurraarluta pellulararkaugut. Cunaw’ ilumun.

127
00:18:05,399 --> 00:18:10,154
Maa-i wii atungekeka waten yuk’egtaunriama.

128
00:18:11,166 --> 00:18:20,055
Imutun tua-i asemtenritengnaqluku unguva.

129
00:18:20,576 --> 00:18:26,410
Tau͡gaam ciumurutengnaqluku man’a elluaq.

130
00:18:31,043 --> 00:18:32,954
Nuiqsugtua.

131
00:18:38,121 --> 00:18:42,266
Oh, I thought I saw... do you have any questions that you want to think of?

132
00:18:43,966 --> 00:18:45,577
One other.

133
00:18:46,699 --> 00:18:55,699
Man’a-qaa yuut qaneryaraat iciw’... maybe I asked already.

134
00:18:57,121 --> 00:19:03,021
Yuut qaneryaraat qalarcaraat-wa tua-i, wangkuk waniwa iciw' Yugcetun qalarquralriakuk?

135
00:19:03,443 --> 00:19:14,010
Man'a-qaa ayagyuanun nalluyagutesqenritan? Ciin-llu tayima nalluyagutesqenriciu qaneryararput Yugcetun?

136
00:19:14,399 --> 00:19:25,343
Ii-i, tua-i murilkelluta uitasqaitkut. Mat'um qaneryaram-llu qalarutaqamegtekut pilaqaitkut.

137
00:19:28,310 --> 00:19:36,744
Tua-i tau͡gaam piicagturluta ikayuusqelluta Agayutmun.

138
00:19:41,054 --> 00:19:51,221
Waten ellineq tua-i imutun elli’irtun ellitulliniuq caqerciiga[nani]. Uum-wa wii tallima-ll’ pikiinga.

139
00:19:53,998 --> 00:19:58,854
Tua-i nanikualartua.

140
00:19:58,866 --> 00:20:07,755
Ingna panika wiinga natmun ayagaqan tua-i wiinga nanikuaqapiarlua.

141
00:20:11,121 --> 00:20:18,210
Tau͡gken nunuryugaqluku wangni qatpagalluku-ll’ niicunritnilua.

142
00:20:22,387 --> 00:20:29,887
Maurlurluqa-llu qanlallruuq waten qalarutaqamia tuar qatpagaskiinga.

143
00:20:31,132 --> 00:20:39,688
Tamana-qaa camek kangingqertuq qatpagalluku ayagyuaq qalarutellni tegganrem?

144
00:20:42,010 --> 00:20:47,932
Assilriamek qanelria qanra uluqsaunaku tangvaasqaat.

145
00:20:48,699 --> 00:20:53,310
Ircaqumun-gguq qemagartellerkaa pitekluku.

146
00:20:55,633 --> 00:21:03,644
Tua-i ca atuqataquniu imna-llu eneqaquniu aren tua-i inerquun.

147
00:21:06,298 --> 00:21:09,154
Tua-i pinriceńaraqluku.

148
00:21:13,565 --> 00:21:24,799
Camek-qaa piciatun qanqeryuumiituten makut ayagyuat maani Kuigpiim Kusquqviim-llu iluani niitarkaatnek?

149
00:21:29,010 --> 00:21:39,065
Aren, qessanaicaaqellria. Kalikanek-llu tangerciigatua. Iigka assiirutuk.

150
00:21:39,943 --> 00:21:45,377
Camek tangssuirutuk. Igat-llu tua-i kalikaq qaterrluni.

151
00:21:51,210 --> 00:21:57,465
Makunek-wa tua-i qanelriit qaneryaramek atawauyaaqut.

152
00:21:58,976 --> 00:22:09,499
Niitellriani tua-i umyuaq cakneq iluteqa’artelartuq ellaicetun ayuqsugyaaqluni.

153
00:22:14,899 --> 00:22:21,221
Ayuqsugyaaqluni tua-i arenqiatuq.


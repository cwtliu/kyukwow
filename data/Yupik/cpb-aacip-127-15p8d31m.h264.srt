1
00:00:01,500 --> 00:00:04,500
Waten tang ayuqellrullinilriakut…

2
00:00:04,900 --> 00:00:07,000
…iliinun ukuk Oscar-aankuk.

3
00:00:07,500 --> 00:00:11,900
Waten au͡gna imna qanrutkeqerlaku.

4
00:00:12,000 --> 00:00:18,000
Qaneryaraq cakaarciigataqa nallunriqka wii ilii.

5
00:00:19,000 --> 00:00:20,500
Amlleq nalluyaaqaqa.

6
00:00:21,800 --> 00:00:26,800
Angutet iliit apervikuagarluni wangnun.

7
00:00:27,900 --> 00:00:33,000
Tuyuulallemni ayagcetaulua apervikuagarluni iliit qanertuq

8
00:00:34,000 --> 00:00:37,000
Qavangurtulria-gguq tang unuk.

9
00:00:38,000 --> 00:00:43,000
Ellii tua-i assiilkelluku tamana qavanguni.

10
00:00:44,300 --> 00:00:49,000
Ellii-gguq ellminek tangertuq uquriqapiggluni waten.

11
00:00:50,300 --> 00:00:54,000
Pinirluni, cagniluni, uquriluni.

12
00:00:55,000 --> 00:01:05,000
Tua-llu-gguq tauna kenkek’ngani irniami iliit anngaqliq tangrraa ellminek tangrraarluni.

13
00:01:05,500 --> 00:01:09,000
Tuana-gguq tua-i kemgitqapiarluni.

14
00:01:10,000 --> 00:01:16,500
Tua-i takumcunaqluni. Enri-llu makut amimek tau͡gaam caqumaluteng.

15
00:01:18,900 --> 00:01:26,000
Tua-i-gguq cakneq kenkataqngamiu ellminek ciknakuq umyuamikun.

16
00:01:26,500 --> 00:01:33,000
Ellminek ciknakluni, “Ciin wii uqurisia? Una-llam tau͡gaam uqurinrilnguq.”

17
00:01:34,900 --> 00:01:39,000
Tua-llu taringartarci? Taringesciigatarci-ll’ tayima.

18
00:01:39,800 --> 00:01:46,200
Tua-llu-gguq taringevkaumauq waten tauna qavangurtulleq:

19
00:01:46,900 --> 00:01:58,000
Elpet Qaneryaraq tamalkuan nallunritan, ayuqucirkaq-llu maani nunam qaingani nalluvkenaku.

20
00:01:59,000 --> 00:02:06,300
Tau͡gken elpet tuaten ayuqeng’e’rpet irniaten ukut qalarucuunaki

21
00:02:07,900 --> 00:02:14,800
Qalarucuilavteng waniw’ kemgitut. Elpet elisngaluten uquriuten.

22
00:02:15,500 --> 00:02:21,000
Tua-llu? Au͡g’umun kanaqerlua piunga. Nall’artaqa-qaa ukut qalartellrat?

23
00:02:21,900 --> 00:02:26,500
Tua-ll’ ayuquciitua Kass’atun. Anitia enairqe’rqa.

24
00:02:27,000 --> 00:02:29,500
Qaillun promote-aq mumigcarauga?

25
00:02:30,000 --> 00:02:35,000
Taringumanritaqa “promote the heritage” waten qanelria una. (Ciumurulluku.)

26
00:02:35,500 --> 00:02:37,000
Kitak’ nalqiguteqercia. (Ciumurulluku.)

27
00:02:38,800 --> 00:02:41,500
Niicuitua. (Ciumurulluku.)

28
00:02:41,600 --> 00:02:45,200
Ciumurulluku yuullerkaq, qaa?

29
00:02:45,800 --> 00:02:49,300
Ii-i, kitak’ ellmarraquiner piqerlaut.

30
00:02:50,500 --> 00:02:55,500
Wangkuta, wangkutnek-wa tua-i wangni

31
00:02:56,000 --> 00:03:00,500
Naliata akwaugaq qanrutaanga, Ayaprucaraam piyugnarqaanga

32
00:03:01,300 --> 00:03:15,500
Wangkutnek wii nallemnek tuar tang ayagluta wangkutnek man’a Yuum ayallra cimilira. Qaa?

33
00:03:17,200 --> 00:03:20,200
Kass’atun makut kinguqliput ellirtut.

34
00:03:22,400 --> 00:03:27,500
Kass’arngariut, ilait-llu Yugtun taringesciigaliluteng.

35
00:03:29,500 --> 00:03:32,000
Kass’aturrlainaq tau͡gaam qalarqurangluteng.

36
00:03:33,500 --> 00:03:40,400
Tua-ll’ waniw’ Yugtun yuullerkam ayuqucianek piyaaqengramta

37
00:03:40,700 --> 00:03:46,500
Makut tamakut Kass’atun elitellriit qaillun elitnauqatarceta?

38
00:03:48,500 --> 00:04:01,400
Ataam-qaa au͡gna yuktallerput tengruluteng ataam ayagniryugngaciqait caknerluta wangkuta yuullerput?

39
00:04:02,500 --> 00:04:08,500
Qimugtetgun-llu ayagaluta kayimngina’arturluta-llu qugtatullruluta Akulmi.

40
00:04:09,500 --> 00:04:12,500
Qimugtaunata-llu ayagatullruluta.

41
00:04:12,900 --> 00:04:19,000
Qanikciurutput-llu elluatuullruvkenateng, piqertuutaput-llu elluatuullruvkenateng.

42
00:04:20,000 --> 00:04:23,000
Wangkuta ciuqlirpeceńi

43
00:04:23,800 --> 00:04:30,900
Makut tua-llu-w’ nutaan ciuqliput nutaan tangrruarqamteng nutaan caknepiallruyugnarqut.

44
00:04:31,700 --> 00:04:40,300
Ukatmun Kass’at tungiitnun calissuutait call’ tungiitnun ayallerput maliggluku tuarpiaq qacignariinarluteng cat.

45
00:04:40,900 --> 00:04:50,000
Waniwa-ll’ yaaqsingraan wanirpaagaq tekiarcaurrluku wangkuta unuakuayaarmek ayagluta caqtarturatullerput.

46
00:04:51,500 --> 00:04:55,000
Tua-llu? Maa-i taringarci man’a?

47
00:04:56,900 --> 00:04:59,000
Anagarutengqatalliunga?

48
00:04:59,800 --> 00:05:04,500
Ataku, atata… waten qanruarteqernaamci:

49
00:05:05,000 --> 00:05:12,500
Kass’atun elisnganritua. Uumek-am entertain-amek igangua maaken.

50
00:05:12,800 --> 00:05:20,500
George [?]-arluni igartuq, entertain-aaryugtua-gguq-qaa maani Elders’ Conference-aaratni.

51
00:05:21,000 --> 00:05:27,000
Wii tua-i ayuquciilamku ukut ilaitnek qanerkitqataryuklua

52
00:05:27,500 --> 00:05:31,400
“Paitaput aturluki avani ciunerkamteńi.”

53
00:05:31,500 --> 00:05:38,200
Ukut ilaitnek wangni qanerkitqataryuklua angerluku tauna apqaurteka.

54
00:05:38,300 --> 00:05:40,000
Uungullilria-w’ tua-i.

55
00:05:41,500 --> 00:05:47,500
Tua-i-llu waniw’ taringaqa angniqercetaarcuutngullinilria.

56
00:05:47,600 --> 00:05:55,000
Ava-i-ll’ ciuqliinka entertainment-aamun tekitaqan murilkenqegcaarqamteng akwaugarnek

57
00:05:55,500 --> 00:05:58,500
Aturluteng, yurarluteng tuaten pinaurtut.

58
00:05:59,000 --> 00:06:02,900
Wiinga atuyuitua. Erinallugtua.

59
00:06:03,300 --> 00:06:09,500
Cali-llu yuraqtatullruyaaqua tua-i tau͡gaam maa-i yurayuunii.

60
00:06:10,000 --> 00:06:17,400
Tau͡gaam temcinarqellriamek piarkaukuma ataku 2:00 quuyurniqercecugngaciqamci.

61
00:06:17,500 --> 00:06:20,000
Tua-i tuaten pitaluki. Amlleriut.

62
00:06:24,500 --> 00:06:26,000
…nritaraurtut allrakut.

63
00:06:27,500 --> 00:06:36,000
Tamakut ciuliamta qaneryaraqlallrit taringyaurrluki eglellruyaaqua.

64
00:06:37,300 --> 00:06:43,500
Tauna-llu Ellam Yua maa-i watua Agayutmek piyaurtelliniat.

65
00:06:44,300 --> 00:06:50,000
Una cali qilak pamanelngurmek atengqe[rrluni].

66
00:06:50,500 --> 00:06:59,000
…nunarraat iqlutun eglengqata’arpaka’arqata taum angalkum elluatmun eglerutetullrullinii.

67
00:06:59,500 --> 00:07:02,800
Tau͡gaam wangnek alingyagullua…

68
00:07:04,000 --> 00:07:09,000
Merquumek atengqellruyaaqelliniuq avani ciuqvaarni.

69
00:07:12,000 --> 00:07:14,500
Man’a cali aviukarcaraq…

70
00:07:15,000 --> 00:07:20,500
…catairutleq umyuaqluku aviukarqetullrulliniluta.

71
00:07:25,800 --> 00:07:28,900
Tamaa-i tamakut taringyaurcaaqellrenka.

72
00:07:29,300 --> 00:07:33,500
Qemangqavakaamki ancaurtanka.

73
00:07:33,600 --> 00:07:36,900
Mat’um ukvemta…

74
00:07:37,800 --> 00:07:46,000
…taumek picirluki maa-i ayagyuaput, tamana pitekluku.

75
00:07:48,000 --> 00:07:58,500
Wangkuta assinrilngurmek ellalirturnayukluki alerquayuirutellriatun ayuqelliniaput.

76
00:07:59,700 --> 00:08:07,000
Maani wangkuta ilamta ukvellgutkenrilamta tamana piciryararput…

77
00:08:09,400 --> 00:08:13,500
…maa-i tau͡gaam allragnirpak katurcaurcamta

78
00:08:14,000 --> 00:08:23,000
Qayugg’ ukvellgutkenrilnguut agayulirtet katurrluteng taringengiinaraat tamana avani ciuqvaarni yuucillerput.

79
00:08:24,000 --> 00:08:26,000
Eyagyaraq cali.

80
00:08:28,000 --> 00:08:31,000
Wiinga waniwa nallunrilkevcia.

81
00:08:31,100 --> 00:08:38,000
Maani Kusquqvagmi ellangellrulrianga man’a tua-i Kusquqvak kuikluku.

82
00:08:39,500 --> 00:08:42,000
Alcimek Yugtun atengqerrlua.

83
00:08:42,500 --> 00:09:02,000
Tua-i-llu waniwa nallunritlemteńi uumek akwaugaq imna qanqautekelqa teggutekqerluku, teggutekqerluku.

84
00:09:04,000 --> 00:09:14,000
Nunam yuini wangkuta mat’umek ak’allarpall’ermek ayuqucirtuutmek teggutengqertukut tua-i taumek.

85
00:09:15,900 --> 00:09:22,800
Man’a-llu teggutvut takarnaqpiarluni takarnairucuunani-llu.

86
00:09:23,000 --> 00:09:37,000
Makuni maa-i watua tegganeruaramteńi makuni tamatumi takarnarquciq uitauq.

87
00:09:38,600 --> 00:09:50,500
Takarnarqelriim cam imum tamatum nunam yui tamakut tegguciumaluki.

88
00:09:50,800 --> 00:09:56,000
Tauna-llu tegguciumasteseng ellaita nalluvkenaku.

89
00:09:57,000 --> 00:10:04,000
Taumek man’a ak’allaq ukanirpak tailria teggutek’ngamteggu

90
00:10:05,200 --> 00:10:12,500
Tua-i nangerngatekluku-llu calritarau͡rlulriani maani nangerngaurlurtukut.

91
00:10:14,000 --> 00:10:27,500
Man’a-llu waten ayuqucirput yuum taum atra, Yugtun atra tua-i pirpakarput.

92
00:10:29,000 --> 00:10:36,400
Cali-llu Yugtun qanerturalleq cali una pirpakarput Yuungamta tua-i.

93
00:10:37,500 --> 00:10:45,500
Tauna arcaqerluku akulemteńi aterpagtaarturaulluta quyanaqpiartuq.

94
00:10:46,700 --> 00:10:53,000
Tuamta-llu wangkuta Yugni uumek tua-i nalluvkenata:

95
00:10:54,400 --> 00:11:05,500
Atunem ciuniurtaagutlerput, atunem-llu tua-i ilaliurutlerput uuggun elluarucikun ilaliurucarakun.

96
00:11:06,300 --> 00:11:15,800
Tua-i una wani waten ayuqellerput caknerpak akulemteńi angkacagartuq.

97
00:11:16,000 --> 00:11:23,000
Takarnarqucia-llu tua-i tuaten ayuqerrlainarluni takarnairucuunani-llu.

98
00:11:24,000 --> 00:11:32,000
Taumek tua-i makut makunun kingumteńun ayagyuanun makunun

99
00:11:36,000 --> 00:11:46,500
Elitnaurutmeggnek elitelartut mat’um Kassauryaarturluteng atunem qanerturaucimeggnek.

100
00:11:47,400 --> 00:11:52,000
Tamana-llu elisngaarteng ilumun kingumek

101
00:11:57,800 --> 00:12:08,200
Ellmeggnun angayuqaagminek ukugnek ciumek elitellni tauna elliin ciumek elitaa-qaa?

102
00:12:11,300 --> 00:12:18,000
Una-llu Kassauyaarturyaraq kingumek elitaaqluku tua-i.

103
00:12:19,800 --> 00:12:26,000
Tauna cali elliini tauna Yugmi ayagyuami uitauq.

104
00:12:26,500 --> 00:12:32,500
Angayuqaagminek ciumek elitellruami tua-i elliini uitauq.

105
00:12:32,800 --> 00:12:40,500
Una-llu Kassauyaarturyaraq tua-i cali elliini uitaluni elitnaurutekngamiu.

106
00:12:41,000 --> 00:12:44,000
Tua-i uumek nallunritukut:

107
00:12:45,800 --> 00:12:55,000
Una wani yuk yuum uum tegularaqamiu tegulatua, unatain-llu…

108
00:12:55,500 --> 00:13:00,500
…[kesianek] elitnaurutemteńek exercise-arluta pituukut.

109
00:13:01,000 --> 00:13:11,000
Yuraryaraq, yuraryararteng man’a aturaqamegteggu angnirluteng, quyaluteng, engelaraqluteng-llu pituluteng.

110
00:13:12,000 --> 00:13:13,000
Tua-i.

111
00:13:14,000 --> 00:13:23,500
Man’a, ilumun man’a atuqengarput maa-i watua elisngalriit tamakut

112
00:13:25,800 --> 00:13:33,500
Elitaarteng makunun qatellrianun inglutuutekluku caliarkaqaat.

113
00:13:34,000 --> 00:13:39,500
Una assilriim tungiinun caliarteng caliaqerkaugaat.

114
00:13:39,900 --> 00:13:48,000
Ilumun-llu ciumurutellerkaa assilriim tungiinun tengrunaqluni assirluni.

115
00:13:49,500 --> 00:14:04,800
Uum wani ciumurucaram avani yaaqvaarni egmianun nallunrirluku pinrilnge’rmiu

116
00:14:05,000 --> 00:14:18,000
Tau͡gaam kinguakun nallunriraqamiu quyapiatuukut yugni tamamta uumek nallunriraqamteggu mat’um.

117
00:14:18,500 --> 00:14:31,000
Tua-i-llu maa-i watua ilaput elluarucimek aturarkameggnek upteqcaartu’rtut.

118
00:14:31,500 --> 00:14:36,500
Wangkuta-llu waten tegganrulriani tamatumun

119
00:14:37,500 --> 00:14:45,000
Atunem-llu malrukuk ukuk, pingayun, wall’u-qaa qavciukuneng angutet

120
00:14:45,700 --> 00:14:59,500
Tauna upyuskengaat qanerturautekluku piaqamta imutun elaqvaqanilriatun pituaput

121
00:15:00,400 --> 00:15:05,500
Maligcugnarqerkaungan tauna caliarteng.

122
00:15:06,000 --> 00:15:19,800
Tua-i-llu wangkuta tua-i tamana upyutarkaqerput makut elluarucit aturarkaput aturyuumirarkaurrluki.

123
00:15:20,300 --> 00:15:22,000
Quyana.

124
00:15:24,000 --> 00:15:30,500
…[ilait] mat’um nalliini ellangellemtun ayuqenrirtut makut yuut.

125
00:15:32,400 --> 00:15:35,000
Unguvanerkelliluteng tuaten.

126
00:15:36,000 --> 00:15:43,000
Avani ellangellemni wii arnassagarnek angukara’urlurnek-llu tangaatullruunga

127
00:15:43,500 --> 00:15:49,000
Ciisquteng tau͡gaam ayapertuarluki tarritetulinek nengcuunateng.

128
00:15:50,000 --> 00:15:52,000
Ayaruunateng tau͡gken.

129
00:15:53,000 --> 00:15:57,700
Qaillun tayima tamakut allrakungqelartat?

130
00:15:57,800 --> 00:16:02,000
Hundred-aaq-wa cipluku allrakungqellriit nallunailngurmek.

131
00:16:02,500 --> 00:16:10,500
Qavcin au͡gkut 100-aaq cipluku allrakulget tanglallrenka tamakutun ayuqenritut.

132
00:16:10,900 --> 00:16:14,900
Neng’enqeggluteng, ayarurluteng tau͡gaam tarritaqluteng.

133
00:16:15,000 --> 00:16:18,000
Ciisquteng ayaperluki tarricuunateng.

134
00:16:21,000 --> 00:16:29,500
Cam, cam wangkuta maani angukara’urluirucetakut mat’um nalliini?

135
00:16:31,400 --> 00:16:36,500
Nallunaitqapiarmek Qaneryaram qanrutaakut waten:

136
00:16:36,800 --> 00:16:47,000
Angayuqamteńek, aanamteńek, atamteńek-llu narurcillerput pitekluku yuucirput kepumalartuq nanilicaumaluni.

138
00:16:48,700 --> 00:16:52,000
Wangkuta tau͡gaam anglanakevvut maliggluku.

139
00:16:53,000 --> 00:17:04,500
Au͡gkut angayuqamta aanamta-llu nunulriatun pitarrluta qalarut’lallruitkut akaarnun yuuqaasqumaluta.

140
00:17:05,000 --> 00:17:10,000
Cunawa tuaten kenekngamegtekut qalarut’lallrukaitkut.

141
00:17:10,900 --> 00:17:18,500
Au͡gna piqaqerlaku waten niitelqa aviukaqsaraq.

142
00:17:19,000 --> 00:17:24,000
Avani tamana atullruat, wiinga-llu tangaatullruunga.

143
00:17:24,500 --> 00:17:31,000
Tau͡gken angayuqaagka tuaten piyuunatek, aviukaqsuunatek ak’a taringellrulliniamek.

144
00:17:32,000 --> 00:17:41,500
Una wani aviukaqsaraq waten atullrulliniata: yugmun taumun tuqullermun piicagluteng.

145
00:17:42,000 --> 00:17:56,000
Piicagluteng assirluteng yuuyugluteng, naulluuvkenateng yuuyugluteng, wall’u picugluteng pillalliniit kaigavikluku yuk tuqumalria

146
00:17:56,500 --> 00:18:01,500
Ayuqucirtuumanrilameng-wa kaigallerkameggnek.

147
00:18:02,000 --> 00:18:07,500
Tau͡gaam Jesus-aaq tekicami qanertuq ellii tumyaraurrniluni.

148
00:18:08,000 --> 00:18:15,000
Elliikun camek kaigakumta elliin cikirarkauniluta piyullemteńek.

149
00:18:15,500 --> 00:18:21,000
Tuaten ayuqellrulliniuq au͡gna piicagyaraqellrulliniluku.

150
00:18:21,500 --> 00:18:27,700
Una Agayun nallunricaaqaat ciuliamta Ellam Yuanek aterpaggluku.

151
00:18:28,000 --> 00:18:35,000
Una tau͡gaam Jesus-aaq ukaqvaggun alaillruan nallullrulliniat ciuliamta.

152
00:18:36,000 --> 00:18:41,400
Niiteqarraalallermeggni-llu Jesus-aaq kiulallrulliniut qanerluteng

153
00:18:41,500 --> 00:18:45,500
“Ca tauna yuk angssiyaagluni yuuga?”

154
00:18:46,000 --> 00:18:48,500
Taringumanrilamegteggu-wa.

155
00:18:49,200 --> 00:18:55,800
Taumek tamatumek tuaten ayuqluku taringumaaqa.

156
00:18:55,900 --> 00:19:05,000
Tuamta-llu atauciq cali yuumaqeryaraq atunriamteggu arcaqerluku mat’um nalliini.

157
00:19:06,500 --> 00:19:19,000
Au͡gkut ciuliamta arnat wall’u angutet ayagyuat yuuyugaqameng ak’anun nunaseng man’a murilketullrulliniat.

158
00:19:19,500 --> 00:19:25,000
Carangllugcetevkenaku-llu, nunat-llu akuliit clean up-aatuluku.

159
00:19:25,500 --> 00:19:32,500
Ataucimun ciqitaqluki tamakut caranglluut yuum tutmalqenrilkiinun.

160
00:19:32,600 --> 00:19:36,500
Ciuliamta-llu alerquutekluku tamana tuaten.

161
00:19:37,000 --> 00:19:43,000
Nunat clean up, nunam mat’um clean up-aarturallra alerquutekluku.

162
00:19:43,700 --> 00:19:49,600
Tamaa-i-nguuq au͡gkut ciuliamta yuunertutiita iqua.

163
00:19:50,000 --> 00:19:58,500
Agayutem man’a nuna pikngamiu wangkutnun carangllirluku uqlarluku-llu atuusqenritaa.

164
00:19:59,000 --> 00:20:03,000
Menuunaku ciuliamcetun atuusqumauq.

165
00:20:03,500 --> 00:20:09,400
Tuaten-llu ayuqekumta, qanruyutengqertukut ciuliamteńek

166
00:20:09,500 --> 00:20:14,000
Tuaten ayuqekumta-gguq akaarnun yuuqerciqukut.

167
00:20:14,500 --> 00:20:19,000
Temvut-llu una pinirluni nangengqaarkauluni.

168
00:20:19,700 --> 00:20:28,500
Ilaput-llu naulluum, naulluunangraata-gguq tuaten ayuqekumta tamatum naulluutiita agturngaitaakut.

169
00:20:29,000 --> 00:20:40,700
Agayutem tamaa-i quyatiin mat’umek nunaminek wangkutnun navriuteklerminek menuunaku aturtelluku yugnun.

170
00:20:41,000 --> 00:20:48,400
Agayutem-gguq tamana quyatekaa yugmun taumun akaarnun unguvaqertelluku.

171
00:20:48,500 --> 00:20:59,500
Tuamta-llu tamana taperluni apqiitnek nukalpiaruluni wall’u piculuni angutnguli arnauli-llu ayuqlukek.

172
00:21:00,000 --> 00:21:09,800
Tuaten akiliumalalliniluku Agayutem yuk nunamek mat’umek kenagciuralria.

173
00:21:09,900 --> 00:21:14,000
Ukanirpak man’a engelkarrluku alerquutnguyaaquq.

174
00:21:15,500 --> 00:21:26,000
Au͡gna-llu niitellerput, “Atan aanan-llu takaqikek unguvamanaurtuten nunami Jehovah-m agayutvet elpenun cikiutekellrani.”

175
00:21:26,500 --> 00:21:35,000
Tuaten ayuqekuvet qanrucunaquvet man’a iirumayuinaitarput wangkuta yumteńun…

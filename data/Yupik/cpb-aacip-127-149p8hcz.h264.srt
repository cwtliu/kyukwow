1
00:00:01,520 --> 00:00:07,890
Wani wangkuta imumi wani akaurteksaicaaquq yuullerput tau͡gaam...

2
00:00:13,980 --> 00:00:20,830
Yaa, waniwa-wa qanresqumiima qalarteqatalrianga wani.

3
00:00:25,310 --> 00:00:33,350
Wani qaillun wangkuta-wa aipangqerraallemteńi

4
00:00:33,355 --> 00:00:39,615
Qanruyutek’lallemteńek-llu qanresqumallrulrianga.

5
00:00:40,336 --> 00:00:52,821
Waniwa-llu akarutepiaqsaituq wani wangkuta yuullerput

6
00:00:53,269 --> 00:01:04,198
Tau͡gaam wiinga wani qaqimalua ayagnillruunga-wa aipangqerrsaramek.

7
00:01:04,201 --> 00:01:14,030
Tau͡gaam maurluirutma-wa, mom-ama-llu, aatama-llu qanrut’lallruanga

8
00:01:14,044 --> 00:01:17,916
Aipamnun-wa tua-i mulngaklua pillerkamnek.

9
00:01:17,937 --> 00:01:29,494
Cali-llu yuut assiinaku qanrutkengraatgu qanrut’laasqevkenaku.

10
00:01:30,007 --> 00:01:39,693
Cali-llu, cali aipangqellrianga kinguqlingqellrianga-w’ angutmek

11
00:01:39,710 --> 00:01:51,410
Cali qanrut’lallruat, nulirra wani piciatun qanrutkengraatgu ukvekesqevkenaki iingakun tangenrrilkaku.

12
00:01:51,417 --> 00:02:09,133
Tuaten-llu wiinga aatama qanrut’lallruagna. Piciatun tua-i-wa aipaqa kamakelaasqevkenaku wiinga piksailkuma, arnanun-llu allanun ellilalaasqevkenaku.

13
00:02:09,136 --> 00:02:15,453
Tamana-wa pim, nepngurutnguniluku.

14
00:02:15,467 --> 00:02:24,033
Cali-llu uika-wa anagulluku ilangciaralaasqevkenaku qanrucimalallrulua.

15
00:02:24,044 --> 00:02:35,277
Tuamtell’ cali waten qanrutaqlua: caileng’e’rma canek-llu nuqlit’nge’rma waten qanlaasqevkenii: "Piiturlua."

16
00:02:35,289 --> 00:02:42,839
Atam-gguq umyugaa pekcet’larniarqa taum aiparma.

17
00:02:42,856 --> 00:02:45,656
Waten qanrucimalallruunga.

18
00:02:45,680 --> 00:02:54,947
Cali-llu kamakuurullunuk pilaasqevkenanuk inerquumalallruukuk.

19
00:02:54,964 --> 00:02:59,131
Tau͡gaam-gguq pitulit aipateng kamaketuit.

20
00:02:59,134 --> 00:03:08,334
Tuamtell’ cali ayagyuani, nasaurlurni, tan’gaurluni-llu maa-i ayagyualriani

21
00:03:09,911 --> 00:03:20,444
Cali qanruytetarluni ilateng mulngakluki, ilaput mulngakluki pilaasqelluki qanemteńek.

22
00:03:20,454 --> 00:03:24,821
Cali-llu qanengqerrnitkevkenata yuusqelluta.

23
00:03:25,055 --> 00:03:35,788
Yurrluuvakalriit-gguq kiaresngiataallerkameggnun tekitaatuut, qanengqerrnitekvakalriit-llu.

24
00:03:35,815 --> 00:03:45,398
Allayugtun-llu-gguq tangaatut tua-i ellait pisqucimegcetun.

25
00:03:45,403 --> 00:03:57,819
Tuamtell’ cali picilirtuumangramta neplingnaqevkenata uitalaasqaqluta wangkuta piksailkumta.

26
00:03:58,273 --> 00:04:01,306
Inerquutnguluni cali.

27
00:04:03,002 --> 00:04:13,202
Tuamtell’ cali anagulluta yugnun, yugnaassiyaalaasqevkenata inerquumatullruluta.

28
00:04:13,225 --> 00:04:23,692
Atam-gguq cali umyuamta pekyutkaanun tekitelarniartukut, wall’u assiilngurnek niiqluta.

29
00:04:25,406 --> 00:04:31,756
Waten qanrucimalallruukut.

30
00:04:31,866 --> 00:04:44,883
Cali-llu kelguk’ngelaasqevkenata ilaput, ilaput tua-i-wa im’uluki

31
00:04:44,896 --> 00:04:52,412
Pingraitki qanqeryuutevkenata, cali nepngurutngulaan tamana.

32
00:04:53,073 --> 00:05:02,373
Tuamtell’ cali wiinga qanrut’lakiinga-w’ taum maurluirutma aatama-llu

33
00:05:05,897 --> 00:05:22,197
Inerciigapakarlua-gguq yugnun qanqevkarciqua, yuut-llu-gguq nani nunani nallunriciiqaatnga qaillun ayuquciqa.

34
00:05:22,223 --> 00:05:27,039
Maa-i wani yuut tamarmeng qanruyutekliniluku waten.

35
00:05:27,060 --> 00:05:32,160
Tuamtell’ cali, tua-i-wa

36
00:05:37,196 --> 00:05:47,557
Inerqurnarqellriit-llu neplingnaqellriit inerquqa’aqluki pilarnaqluni.

37
00:05:47,942 --> 00:05:57,875
Cali inerquutnguuq ilumun.

38
00:05:58,648 --> 00:06:07,748
Waten-llu tua-i aatama qanrut’lallruanga: nunanek allanek alaitaarlua pingnaqesqevkenii.

39
00:06:07,750 --> 00:06:17,500
Tuamtell’ call’ nunakenrilkemnun ayakuma anagtevkenii.

40
00:06:17,823 --> 00:06:26,423
Cali-llu nunai allani uitakuma nepliutngungnaqevkenii.

41
00:06:26,838 --> 00:06:31,838
Ilamnun tuss’araulua-llu yuusqetullruanga.

42
00:06:34,557 --> 00:06:49,057
Qanruyun-wa waten-llu qanrutaqlua: atunrilengramki umyuaqaqluki pikumki atulriatun piciqniluki.

43
00:07:02,354 --> 00:07:14,120
Cali wani maa-i-wa tua-i mat’um nalliini akusrarrnarqellriit-llu amlleripiartut.

44
00:07:14,395 --> 00:07:24,862
Tuamtell’ cali maa-i wani waten nunani tarrteng’e’rma

45
00:07:25,945 --> 00:07:36,345
Umyuamnun-llu wani tamakut iliini kanalartut taum aatama maurluirutma-llu qanlallri.

46
00:07:37,092 --> 00:07:51,959
Taumek waten-llu tua-i nunanun ayagang’e’rma tau͡gaam ciunerramni, ciunerramini yuk qaillukuarpek’nani-llu uitalaquni assilaryartuq.

47
00:08:00,851 --> 00:08:03,017
Cali-qaa?

48
00:08:03,043 --> 00:08:07,610
Camek-llu? Wait.

49
00:08:10,899 --> 00:08:12,682
Yaa.

50
00:08:14,300 --> 00:08:27,650
Ava-i iciw’, ava-i iciw’-llu qanellrulrianga wani aipam-wa tua-i qannguarulluku iqlutmurtellerkaanek.

51
00:08:27,818 --> 00:08:34,901
Tua-i-ll’ waten cali qanrutaqlua:

52
00:08:36,243 --> 00:08:46,943
Tua-i-wa aipam uum uingulriim umyugaan akngirutekainek qanrut’laasqevkenaku.

53
00:08:46,950 --> 00:08:57,717
Tuamtell’ call’ irniangama cali qanrucimalallruunga, qanrutaqluku tauna mikelnguq pisqelluku.

54
00:08:57,919 --> 00:09:01,585
Mikelnguut-gguq nalluyagutaitut.

55
00:09:01,607 --> 00:09:16,873
Tuamtellu inerquraqlua canek apqaulaasqevkenaku, wall’ ilainun qaillun ayuqucianek apqaulaasqevkenaku.

56
00:09:17,898 --> 00:09:26,965
Cali-llu wani eyuqsaunaki. Nauwa ilait eyurnayugalalriit.

57
00:09:26,968 --> 00:09:34,184
Tua-i-ll’ eyurnakeksaunaku-gguq, inerquraqluku tau͡gaam.

58
00:09:34,200 --> 00:09:45,250
Tua-i-gguq-wa eyulaqumku-gguq iqluqullerkaanun, qannguatullerkaanun eguaqurciqaqa.

59
00:09:45,255 --> 00:09:57,572
Tuamtell’ cali wani anagulluki yagiralaasqevkenaki inerqulallruatnga.

60
00:09:57,584 --> 00:10:00,984
Atam-gguq asvaircarniarqa.

61
00:10:01,512 --> 00:10:11,196
Asvaircarilartut-gguq anagulluki yagiralluki wall’u qatpagalluki. Tua-i-gguq caceturcarluki.

62
00:10:12,442 --> 00:10:16,409
Caceturcalarait-gguq tuaten.

63
00:10:16,424 --> 00:10:27,757
Mikelnguut makut eyurnakenrilngurtun ellirluki pinarqelliniut.

64
00:10:30,342 --> 00:10:38,759
Eyuratukait-gguq qannguarulluki-llu angayuqateng nep’ngevkatuit.

65
00:10:39,062 --> 00:10:43,445
Cali wiinga tamaa-i tuaten qanrucimalallrulua.

66
00:10:43,741 --> 00:10:47,725
Mom-amnek-llu qanrucimalallrulua

67
00:10:50,382 --> 00:11:03,232
Pingraatnga-llu, iliini taqsuqa’arrlua-llu piyaaqaqama inerqulallruanga qanrutkelaasqevkenaki tamakut.

68
00:11:03,371 --> 00:11:08,371
Atam-gguq ayagneqlua-llu yuut nepengniartut.

69
00:11:08,389 --> 00:11:22,555
Tuamtell’ cali pingraata qialua-llu utertelaasqevkenii inerquraqlua.

70
00:11:24,449 --> 00:11:34,815
Tua-i-llu wiinga-llu atunrilengramki wani irnianka miklermeggni qialuteng itraqata

71
00:11:34,831 --> 00:11:44,365
Tua-i aatama-llu wiinga tuaten qanrut’lallruanga pinaqngama pinilua.

72
00:11:44,567 --> 00:11:50,667
Tua-i-ll’ wiinga anagyaaqevkenii-llu pillruyuklua uitaaqlua.

73
00:11:50,697 --> 00:12:02,822
Tua-i-llu waten mikelnguut ciunermeggnun tamakut inerquumaaqameng

74
00:12:02,844 --> 00:12:10,394
Anagyaaqevkenateng-llu taqtulliniut tua-i taqesqellriani.

75
00:12:10,415 --> 00:12:15,182
Waten-llu pivkenaki: "Piciqaqa tauna."

76
00:12:15,193 --> 00:12:22,227
Tuaten piyukait utqerteturituut-llu-gguq qialuteng enemeggnun elilluteng

77
00:12:22,240 --> 00:12:28,890
Tua-i-ll’ eyurnakuuryukait.

78
00:12:28,901 --> 00:12:39,401
Taumek wani inerquutngullinilria iqluyaramun qannguaryaramun-llu agarutnguniluku tamana.

79
00:12:41,224 --> 00:12:56,174
Tuamtell’ cali pinauraanga-llu imumi pava’antaqamta taum maurluirutma, uika cataunaku nerlaasqevkenii tau͡gaam utaqaurluku.

80
00:12:56,186 --> 00:13:07,019
Tua-i-ll’ wani iliini wiinga wani arnassagarrlainarnek taqnessagarrlainarnek-llu ilanqessunqellruama

81
00:13:07,033 --> 00:13:12,667
Tauna maurluirutka tuaten qanrutaqanga ciin-aalallruaqa, "Ciin?"

82
00:13:12,698 --> 00:13:30,481
Tua-i-ll’ pilua, atam-gguq neqa-llu piilkan ilanka piilnguarulluki kiima nerlarniartua, ilamnek-llu-gguq paluilua, uika-llu-gguq paluvkarluku.

83
00:13:47,769 --> 00:13:49,753
Yaa, tua-i-qaa?

84
00:13:50,093 --> 00:13:58,859
Yaa, tua-ll’, tua-llam cali waten cali tamaani wiinga yurrluurluama wani

85
00:14:03,269 --> 00:14:09,336
Waten-llu apqaurlua-llu ciin-aaraqluki-llu.

86
00:14:09,351 --> 00:14:19,035
Ciin-aaraqlukek-wa taukuk Aanankuk mom-aq-llu pilallruagka, tau͡gaam aataka pisciigatellruaqa tuaten.

87
00:14:19,052 --> 00:14:32,786
Tau͡gaam cali tamarmeng taukut qanrut’lallruatnga, wiinga-gguq yurrluuvakarlua, irnianek-llu-gguq akitekam iqukliqaarluku

88
00:14:32,975 --> 00:14:38,459
Ayuquciqa nasperturluku uniciiqaanga uima.

89
00:14:38,880 --> 00:14:51,046
Tuamtell’ cali, cali angutet, angun-gguq cali inerciigapakarluni

90
00:14:51,057 --> 00:15:05,623
Tua-i cali tuaten irnianek cali akin iqukliqaarluku unitelarait qanrucunaipakalriit.

91
00:15:07,023 --> 00:15:19,240
Tua-i-ll’ sagtengluteng. Uingesciigaliluteng. Tuamtell’ cali angun nurlirturciigaliluni nallunriatni yuut.

92
00:15:19,266 --> 00:15:23,166
Qanrucunaipakalriit-gguq ilait-llu-gguq

93
00:15:27,922 --> 00:15:30,689
Ilait-llu-gguq...

94
00:15:31,637 --> 00:15:40,404
Waten-wa tua-i maa-i au͡g’umun-llu kinguqlimnun qanrutkelallrit tamakut aatama nallunrit’lallruanka.

95
00:15:40,431 --> 00:15:44,748
Tuamtellu-gguq ilait angutet

96
00:15:50,355 --> 00:15:59,238
Umyualinqigcugngang’e’rmi-gguq angutem ilii inerciigacimatuuq.

97
00:16:01,006 --> 00:16:05,923
Angulluarluni-llu-gguq ilii umyualinqigtetuluni.

98
00:16:07,046 --> 00:16:15,079
Arnaq-gguq tau͡gken amlleq umyualinqigcuunani.

99
00:16:15,091 --> 00:16:21,475
Angutet-gguq tau͡gaam umyualinqigtenrutuut, umyualinqigtetuut.

100
00:16:21,771 --> 00:16:26,338
 Arnat-gguq tau͡gken umyualinqigcuunateng.

101
00:16:26,361 --> 00:16:32,661
Taumek-gguq arnani wangkuta ellatungnaqluta yuulalta.

102
00:16:36,584 --> 00:16:50,601
Ava-i ciuqlirmi niitellemcecicetun atunrilengramteggu umyuaqelaqumteggu pinriceńalarciqukut-gguq.

103
00:16:50,744 --> 00:16:56,761
Kitaki-gguq tuaten yuulta emaitengnaqluta.

104
00:17:22,775 --> 00:17:32,991
Tuamtellam call’ waniwa arnaurtellemni wani qanrucimalallruunga

105
00:17:33,420 --> 00:17:48,686
Kitak’-gguq mikelnguunrirtua; arnaurtua. Tau͡gaam-gguq cat tamalkuita erurirrlainarlua tegulalaqilaki.

106
00:17:48,912 --> 00:17:59,312
Tuamtell’ cali angutet akluit ayuqluki, aklut amlliralaasqevkenaki, neqet-llu.

107
00:18:02,748 --> 00:18:06,048
Amlliralaasqevkenaki neqet-llu.

108
00:18:06,057 --> 00:18:11,574
Caarlugmek-gguq imkularaput, kanvelaraput.

109
00:18:11,747 --> 00:18:22,131
Tuamtell’ nuyanka angimalaasqevkenaki. Caarlugmek-gguq kuvuartelaraput, kanevluki.

110
00:18:22,282 --> 00:18:38,266
Tua-i-ll’ cali maa-i wani kiirraramegnuk malruulunuk-wa angellruamegnuk kiimegnuk

111
00:18:41,392 --> 00:18:50,690
Tuamtell’ cali piaqlua-am caumapiiqnanuk arnaurrnilua.

112
00:18:50,866 --> 00:18:54,866
Angutnun-gguq arnaurtaqameng mulngaktuut.

113
00:18:54,876 --> 00:18:59,476
Anerneteng-llu nuateng-llu mulngakluki.

114
00:18:59,762 --> 00:19:09,345
Tua-i waniw’ quyumegnuk tungeklunuk anguteku’urlunuk pillruamegnuk aatama qalarut’lallruakuk tuaten.

115
00:19:09,358 --> 00:19:10,941
Tuamtellu-gguq

116
00:19:18,091 --> 00:19:27,724
Angutmek-gguq kituqengkuma anernerunii uqriqanga anernerunii kiturceskilii.

117
00:19:27,745 --> 00:19:30,728
Anerneqa-gguq yuurrmigyuaraa.

118
00:19:30,749 --> 00:19:39,182
Tuamtell’ cali, cali tauna aipaqa-wa au͡gna kinguqliqa

119
00:19:39,184 --> 00:19:49,167
Cali piaqluku arnamek kituqengkan asguakun kituusqelluku, arnam-llu asguiqaku anernerunaku kiturcetesqelluku.

120
00:19:51,498 --> 00:19:58,715
Yuurmignayukluku-gguq anernera.

121
00:19:58,717 --> 00:20:04,267
Qaillun-llu tua-i tuaten pikatgu piluni yuurrmiqatgu, yuurmiqaku?

122
00:20:05,417 --> 00:20:12,917
Ak’a tamaani im’upiallrulliniut, restrict-apiallrulliniut yuut.

123
00:20:16,938 --> 00:20:23,488
Arnat-llu, angutet arnat-llu caumacuunateng.

124
00:20:25,899 --> 00:20:33,982
Tua-i-gguq angutnun-llu maligtaqupakalriit arniqevkarituut.

125
00:20:35,733 --> 00:20:42,133
Arniqellriit-llu-gguq tuquaqluteng, akurait aruluteng.

126
00:20:42,468 --> 00:20:48,585
Neryuirulluteng-llu ilait tuquluteng, ilait-llu-gguq uquriqerrluteng.

127
00:20:49,019 --> 00:20:53,236
Maa-i qanrutkumalallret aarnarqellriit yugnun.

128
00:20:53,256 --> 00:21:01,106
Taumek ak’a tamaani yullret naulluuyuitellrullinilriit uqlautellrunritliniameng.

129
00:21:01,124 --> 00:21:10,224
Qantarluteng-llu ataucirrlainarnek angutet arnat-llu. Ayuqluteng qantateng mumigucuunaki.

130
00:21:14,928 --> 00:21:19,845
Nuyateng-llu arnat sagingayuunaki.

131
00:21:19,856 --> 00:21:31,023
Wiinga au͡gkuk ava-i wani aatankuk ataataq-llu nuyanka murilkepialallruakek. Taquicetqerciiganii-llu.

132
00:21:31,039 --> 00:21:36,272
Tua-i-gguq caarrlugnek naulluutekanek kanevnayuklua.

133
00:21:38,971 --> 00:21:41,855
Pilallruagnga tuaten.

134
00:21:42,615 --> 00:21:53,082
Tuamtellu ilait arnat umyuartekvakalalriit-gguq angutnek uinguatuluteng.

135
00:21:53,089 --> 00:21:58,756
Cali neryuirulluteng, aipangqerruarturangluteng-llu.


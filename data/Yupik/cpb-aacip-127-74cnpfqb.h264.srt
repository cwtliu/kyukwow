1
00:00:00,000 --> 00:00:02,780
...llerpeni qaillun umyuarteqellrusit?

2
00:00:02,980 --> 00:00:07,610
Tua-i-w’ irr’iluta pillrulriakut Yugni.

3
00:00:07,630 --> 00:00:11,210
Alikluki-qaa wall’u-qaa qaillun?

4
00:00:11,210 --> 00:00:17,980
Tua-i-wa alikuciinaki-ll irr’ikluki tau͡gaam pillrulrianga wiinga.

5
00:00:17,980 --> 00:00:20,390
Ilanka nallukenka.

6
00:00:20,390 --> 00:00:21,820
Ii-i.

7
00:00:24,410 --> 00:00:31,800
Nasaurlullraullerpeni tayima nasaurlurni elpeci alerquutengqellruuci.

8
00:00:31,800 --> 00:00:41,060
Man’a-llu maa-i niitelaqeka agleqarraalriit tua-i inerquutangqerraqluteng.

9
00:00:41,065 --> 00:00:46,185
Tamana kitak’ inerquutek’lallrat qalarutkeqerru.

10
00:00:46,500 --> 00:00:52,540
Tua-i nasaurlurluq agle’rqan ayagavkarpek’naku.

11
00:00:52,545 --> 00:00:57,420
Imkut yuit uitavkaraqekiit.

12
00:00:57,420 --> 00:01:06,100
Makut-llu, makut-llu tan’gaurluut nulirtuqsailnguut mallguuravkarpek’naki.

13
00:01:06,105 --> 00:01:16,115
Kencikluki cakneq aglenraraulrianun pitullrukait.

14
00:01:16,455 --> 00:01:25,625
Qalarutaqluki, nasaurluq tauna qalarutaqluku picirkaanek-w’ ayuqucirtualuku

15
00:01:26,135 --> 00:01:29,945
Aglellrurtellrani-ll’ ayuqucianek.

16
00:01:30,305 --> 00:01:40,735
Makut tan’gaurluutnek ayagyuatnek kencikluki cakneq pitullruit.

17
00:01:40,735 --> 00:01:45,595
Maa-i tuaten ayuqsugnairutut mat’um nalliini.

18
00:01:45,780 --> 00:01:48,300
Ayuqenrirtut.

19
00:01:49,205 --> 00:01:53,305
Qaillun kencik’lallruitki?

20
00:01:53,750 --> 00:01:58,910
Camek inerquutarluteng pitullruat?

21
00:01:58,915 --> 00:02:01,610
Kencikluki, inerquutekluki.

22
00:02:01,610 --> 00:02:09,290
Makut-llu tan’gaurluut ayagyuat aneryaaravikesqevkenaki-llu.

23
00:02:10,205 --> 00:02:13,820
Mallguuravkenaki cakneq pisqelluki.

24
00:02:13,820 --> 00:02:21,060
Cali-llu tua-i maa-i tang nuyavluliurangelriit.

25
00:02:21,065 --> 00:02:24,535
Cali-llu nuyavluliqaqaunrirluki.

26
00:02:27,255 --> 00:02:31,475
Nuyavluliqaasqevkenaki.

27
00:02:32,030 --> 00:02:42,690
Angun-llu tamana ayagyuaq neqkiuqatgu agu nuyavlulisqevkenaki piaqluki.

28
00:02:43,095 --> 00:02:50,055
Unatait-llu tau͡gaam cali erurraarluki neq’liuresqaqluki.

29
00:02:50,770 --> 00:02:57,000
Kencikluki tamaa-i. Kencikutelallruit tamaa-i.

30
00:02:57,000 --> 00:03:08,210
Camek-mi kangingqellinia una wani tan’gaurlurmun aneryaaraasqevkenaku? Wall’u uq’lirnerakun ayaasqutii camek kangingqerta?

31
00:03:08,510 --> 00:03:10,800
Kangingqellrullinia?

32
00:03:10,870 --> 00:03:19,930
Tan’gaurluq-gguq tauna aglellrurtellriamek kenkiamek qaillun piaqameng

33
00:03:21,095 --> 00:03:28,385
Yun’erraq assiirut’lartuq, qaillun ellirluni, usviirulluni-llu.

34
00:03:29,465 --> 00:03:37,045
Tua-i tamaa-i alikutiit aglellrurtellrianun makunun nasaurlurnun.

35
00:03:44,430 --> 00:03:46,900
Neq’liuryaurtellerpeni-mi?

36
00:03:46,900 --> 00:03:53,030
Neqa wani camek cali una alerquutengqellrua?

37
00:03:53,030 --> 00:03:57,370
Tayima cat tamarmeng alerquutengqellruut avani.

38
00:03:57,379 --> 00:04:01,739
Neqa qaillun arcaqerluku alerquutek’lallruatgu?

39
00:04:03,074 --> 00:04:14,104
Neqa-wa cakneq tua-i makunun-llu nasaurlurnun ayagyuanun irniameggnun alerquutekluku

40
00:04:14,104 --> 00:04:16,584
Kencikluku, kenekluku.

41
00:04:16,589 --> 00:04:22,189
Neqa cakneq uqlautevkenaku, tut’marpek’naku-llu.

42
00:04:23,114 --> 00:04:27,384
Neqraq un’ taigaqan kuvyassu’urqan-llu

43
00:04:27,674 --> 00:04:37,904
Atauciungraan-llu assircaarluku ullirrluku, iniluku, nernarian ner’aqluku.

44
00:04:37,904 --> 00:04:47,564
Tau͡gken-gguq tamaani cailkami uitaskatni, uitakuni tamaani aruluni.

45
00:04:47,569 --> 00:04:52,409
Ciissit-llu paralut nerluku, piunrirluku tua-i.

46
00:04:54,364 --> 00:05:02,234
Tuaten pisqevkenaki pitullruit neqalleruaraat kenekluki cakneq.

47
00:05:02,444 --> 00:05:08,504
Kinraqata qemagtaqluki, qemanqegcarluki.

48
00:05:09,609 --> 00:05:14,369
Neqalleruaraat caassakevkenaki.

49
00:05:14,884 --> 00:05:24,264
Qimugteńun-llu nallaita nerngailketeng nerevkaraqluki cailkamcetevkenaki.

50
00:05:24,589 --> 00:05:29,984
Cali-ll’ neqallret natmun ciqiqurluki.

51
00:05:29,984 --> 00:05:36,414
Tutmallrunrilngurmun yuilqumun neqallret ciqisvigluteng.

52
00:05:36,644 --> 00:05:43,854
Qurrutet-llu ciqisviitnun piyuunaki, tau͡gaam tamaavet yuilqumun.

53
00:05:44,104 --> 00:05:47,744
Kenekluku cakneq neqa.

54
00:05:48,359 --> 00:05:57,299
Camek-llu-w’ imumi Kass’artarnek-llu neryuitellruameng, kiingita neqkelaamegteki

55
00:05:58,109 --> 00:06:08,669
Tamakut makut neqet cakneq kenkevkarluki ayuqucirtuutekluki-ll’ ayagyuameggnun.

56
00:06:09,104 --> 00:06:17,774
Ciqirqesqevkenaki-ll’ piciatun pinaurait, tutmaasqevkenaki.

57
00:06:18,214 --> 00:06:24,804
Neqalleruaraat caassakevkenaki.

58
00:06:25,634 --> 00:06:32,124
Maa-i wani allrakuten yuinaat cetaman.

59
00:06:32,674 --> 00:06:37,294
Ak’a avani murilkessaurtellerpeni

60
00:06:38,539 --> 00:06:42,894
Maa-i ernemcetun ayuqellrunrituq nallunailngurmek.

61
00:06:42,894 --> 00:06:49,374
Ernemteńi cat, cat paivutaitekut amlleq.

62
00:06:49,379 --> 00:06:59,729
Qaillun elpet murilkellerpeni cimiutii, cat cimirpagtat maa-i murilkurallerpeni una erneq tekilluku?

63
00:07:00,349 --> 00:07:02,444
Makut-qaa ayuqucit?

64
00:07:02,444 --> 00:07:07,384
Ii-i, ayuqucit, yuum-llu ayuqucia, Yugni wangkuta ayuqucirput.

65
00:07:07,389 --> 00:07:11,089
Tua-i-w’ ayuqucirput tamamta cimiliria.

66
00:07:11,234 --> 00:07:17,314
Ak’acetun ayuqsugnairulluta, assiirulluta tua-i.

67
00:07:18,039 --> 00:07:24,489
Makut-llu ayagyuaput qanruteqtangramceteng niicuirulluteng.

68
00:07:24,839 --> 00:07:27,809
Maligtaqucuirulluteng.

69
00:07:27,809 --> 00:07:33,059
Assiilnguq tau͡gaam ellaita piyullerteng cumigulluku.

70
00:07:33,059 --> 00:07:45,599
Wangkuta pisqutput aturciigaliluku makut tan’gaurluut nasaurluut-llu maa-i mat’um nalliini.

71
00:07:45,934 --> 00:07:54,814
Maa-i tuaten wangkuta pisqumcimcetun angayuqameggni piyukuneng

72
00:07:54,959 --> 00:08:01,549
Assirluteng yuular[lit], qingaqsaunateng-ll’ uingunateng, qingayuunateng.

73
00:08:01,549 --> 00:08:04,464
Maa-i amlleriluteng-llu tamakut.

74
00:08:04,464 --> 00:08:11,164
Angayuqateng cakevkenaki. Pingraiceteng niicuirulluteng.

75
00:08:12,259 --> 00:08:19,574
Cam, cam-kiq tua-i niicuirucetakut wangkuta amllerni ayagyuani?

76
00:08:19,574 --> 00:08:28,074
Ciin, ciin tuaten elpeni murilkellerpeni cali ciin maligtaqutenrissiyaagceta?

77
00:08:28,079 --> 00:08:32,089
Wiinga-ll’ umyuarteq’laryaaqua tuaten.

78
00:08:32,089 --> 00:08:40,619
Camun? Wall’u angayuqrita makut maligtaquurluki?

79
00:08:40,619 --> 00:08:48,019
Wall’u pilaryukluki? Camun piciinaki umyuaqa pilartuq.

80
00:08:48,444 --> 00:08:58,514
Makut tang ayagyuarluput-wa tua-i assircetengnaqengramceteng assiryugpek’nateng.

81
00:08:58,854 --> 00:09:07,684
Mat’um-llu taangam arcaqangekai tan’gaurluut, ayagyuat-wa tua-i.

82
00:09:09,554 --> 00:09:14,254
Taangiqellriamek tangerqerraallerpeni qaillun pillrusit?

83
00:09:14,779 --> 00:09:20,389
Tua-i-w’ irr’ilua qaillun piciilkenka usviinateng imkut.

84
00:09:21,099 --> 00:09:29,459
Kanani Mamterillermek ayagluteng tuaten pilangluteng.

85
00:09:30,234 --> 00:09:34,154
Tua-i ellakevkenateng usviinateng.

86
00:09:34,699 --> 00:09:42,769
Qaillun, wangkuta-ll’ qaillun tamatutuqsailngurni pilauciit nalluluki.

87
00:09:43,669 --> 00:09:46,159
Tau͡gaam inerqularyaaqluki.

88
00:09:46,159 --> 00:09:52,229
Tua-i pimariaqameng inerqung’e’rmeng niicuirutaqluteng

89
00:09:52,709 --> 00:10:00,709
Piqtangramceteng tuaten pisqumavkenaki, pisqumanricaaqluki.

90
00:10:04,734 --> 00:10:12,894
Camek tayima elpet ayagyuat camek paitarkicugciki?

91
00:10:13,539 --> 00:10:21,039
Qaillun umyuaqesqumasit elpet wani kingunevnun?

92
00:10:23,624 --> 00:10:24,724
Qaillun?

93
00:10:24,729 --> 00:10:32,269
Camek elpet tua-i paitarkangqerkuvet, paitarkangqerkuvet wangkutnun kingunerpenun

94
00:10:32,834 --> 00:10:39,364
Cauga tauna umyuaqek’ngan arcaqalria wangkutnun umyuaqesqumakek’ngan?

95
00:10:39,394 --> 00:10:45,274
Assirluci ayagyuani yuusqumayaaqluci.

96
00:10:45,691 --> 00:11:00,121
Aipangaqata-llu aipait cali piluki elluarrluki piurluki kenekluki pisqumalallruaput wangkuta, pisqumalaraput.

97
00:11:00,575 --> 00:11:11,130
Qaillun pivkenaki, ilait-llu nangcitulaata tuaten pisqevkenaki inerquraqtaryaaqelaqeput ayagyuaput.

98
00:11:11,324 --> 00:11:23,789
Assirluki cali neqkarcuqagnek neqalleruaraat auluklerkaatnek alerquraqtaraqluki.

99
00:11:23,804 --> 00:11:27,860
Alerquagaqluki-w’ tua-i tuaten pisqelluki.

100
00:11:27,874 --> 00:11:34,908
Kenekluki cakneq tamakut aulukesqelluki assingnaqluki.

101
00:11:35,130 --> 00:11:43,041
Yugnun-llu nerevkalaitki, cali cikiqaqutekluki piilngurnun

102
00:11:43,346 --> 00:11:51,791
Tamaa-i tamaaggun assirluki piuraasqumaluki neqet, neqalleruaraat.

103
00:11:52,972 --> 00:12:02,583
Neqa una qaill’ ayuqengraan kinercirluku, assircaarluku taq’aqluku.

104
00:12:02,594 --> 00:12:12,316
Piunrirarkaunrirluku aruarkaunrirluku-ll’ kinenqegcaartelluku qemagtaqluki, qemaggluki.

105
00:12:12,505 --> 00:12:26,949
Ellivingqetullermeggni ellivignun elliluki cakneq piluki kenekluki piutekaqluki neqalleruaraat assinrilengraata.

106
00:12:29,528 --> 00:12:33,872
Tua-i tamaa-i tamakut wangkutnun ayuqucirt[uutet].

107
00:12:33,898 --> 00:12:45,829
Wiinga-ll’ tua-i tuaten ciuqlima uitavillma piciryaraatnek alerquutaitnek-llu atungnaqurallruunga.

108
00:12:45,834 --> 00:12:50,745
Kiituani waniw’ casciigalilua uitangua.

109
00:12:51,507 --> 00:12:58,040
Qaillun man’ piniarulluni ellaka cakugtesciigalilua.

110
00:13:00,244 --> 00:13:01,488
Ii-i.

111
00:13:01,498 --> 00:13:09,531
Tua-i-ngulria-wa. Wiinga allamek apyutkailngua. Camek tau͡gaam qanqeryukuvet cali ilaqeryukuvgu qalarqurallren.

112
00:13:11,740 --> 00:13:14,784
Tua-i-ngullilrianga wiinga.

113
00:13:15,725 --> 00:13:19,392
Tua-i-wa tangrrutaqamta quyalalrianga.

114
00:13:20,642 --> 00:13:22,098
Ii-i.

115
00:13:22,102 --> 00:13:28,868
Elpet-llu tua-i tangvauralaqemken imkutgun makutgun TV-tgun. (Ii-i.)

116
00:13:28,893 --> 00:13:30,082
Yaa.

117
00:13:30,109 --> 00:13:32,354
Tangvaurluten tua-i.

118
00:13:36,053 --> 00:13:38,253
Tua-i-nguyugnarquq tua-i.


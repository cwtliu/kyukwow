1
00:00:00,938 --> 00:00:06,330
Uskumi unisteka maliggluku ayallemegni yuilqumun nengllirluku

2
00:00:07,573 --> 00:00:09,873
Qercuallinilua, wiinga-ll’ nalluluku.

3
00:00:09,887 --> 00:00:12,794
Tangrramia qercualliinianga-gguq ulluviigemkun.

4
00:00:14,394 --> 00:00:23,624
Qanikcarmek tamaaken tegulluni patgumallrua negingalukek ulluviigka taukuk qanikcaq-ll’ urugluku.

5
00:00:25,081 --> 00:00:29,296
Tua-i qaill’ pitarian tayima taq’ak.

6
00:00:30,452 --> 00:00:37,667
Taukuk-llu tua-i imkucirpek’natek ulluviigka, amia au͡g’arpek’nani.

7
00:00:40,480 --> 00:00:43,864
Tua-i tau͡gaam tuaten nallunritaqa tuana tuaten pillra.

8
00:00:44,465 --> 00:00:52,165
Tayima tau͡gaam qaillun it’gamegteggun unatemeggteggun-llu pikuneng kumlamun akungqakuneng assiryarngatut.

9
00:00:53,111 --> 00:00:57,168
Cangallrungaicugnarqut maaggun ulluviignegun pilleq.

10
00:00:57,179 --> 00:01:06,710
Cangallrungaicugnarqut unatetgun it’gatgun-llu qercuakuni kumlamun akungqakuneng.

11
00:01:07,807 --> 00:01:12,484
Akungqakata assirciqngatut aipaagni.

12
00:01:28,030 --> 00:01:32,084
Nenglliqerciqnilaraat tuaten piaqan.

13
00:01:32,105 --> 00:01:37,028
Pinaunqumanilaraat akerta nenglliqata’rqan.

14
00:01:37,048 --> 00:01:43,456
Nenglli’rqan-wa tua-i nenglliqata’rqan tuaten ayuqetunilallruat.

15
00:01:44,640 --> 00:01:54,494
Imutun pugyaralirtun ayuqluni avatailiterluni, cali-ll’ elaqvaggun cali aliimaterluni, qatellriartarluni.

16
00:01:55,931 --> 00:02:04,669
Tua-i-gguq-qaa nengllircuuciqluni. Tuaten nenglliqata’rqan-llu, nengllirturaqerkaugaqan-wa tua-i pitullilria.

17
00:02:04,957 --> 00:02:05,873
Ak’anun?

18
00:02:07,667 --> 00:02:13,205
Tuaten ayuqetungatuq. Tuatnatuniluku tua-i qanrutketullruat.

19
00:02:13,653 --> 00:02:17,276
Ingrit-llu-ggem qaillun ellassuutekluki qanrutek'larait.

20
00:02:17,842 --> 00:02:22,842
Ingrit cali tua-i qaillun murilketalriit tamaa-i ilaita

21
00:02:22,883 --> 00:02:34,363
Wiinga murilketailama, ingrit agkut caqtaaraqata-wa tua-i inimaaqluki-llu piaqata

22
00:02:35,203 --> 00:02:38,383
Cassuutnguniluki caqatarniluki tua-i pilaraat.

23
00:02:38,941 --> 00:02:50,133
Tau͡gaam qertuaqameng agkut ingrit cingikeggluni-ll’ ilait qulmun nenglaitessuutnguyugnarquq tamana.

24
00:03:26,139 --> 00:03:38,277
Wiinga ikna ingriq ikani, wii ikna ingriq ikani cingikellria tau͡gken cingiani cingikeggluni tangl’arqa, maaken-ll’ alaitetuluni.

25
00:03:38,304 --> 00:03:46,292
Avaken-llu pikani Qanirtuum Qagatiini uitalallemni alaunani tuaken cingikeggluni.

26
00:03:47,389 --> 00:03:52,239
Tauna tua-i nenglaiteqata’rqan nenglaitessuutekaqa.

27
00:03:52,581 --> 00:04:01,319
Qulmun cingikeggiluni waten mayurluni caqtaarluni piaqan, tua-i nenglairutqata’arqan tuatnangatelartuq.

28
00:04:03,968 --> 00:04:15,055
Murilketalriit tamaa-i nallunrit’lallruat tamaani yaaqvani ciuqliit au͡gkut yullret.

29
00:04:16,478 --> 00:04:22,228
Catgun-wa tua-i pingnatugatullermeggni ellameturpallurluteng pitullruameng

30
00:04:22,763 --> 00:04:29,663
Unugmi-llu cat nallunailkurluki agyat-llu pitustait tamakut nallunritaat.

31
00:04:30,722 --> 00:04:34,522
Maa-i tua-i tuatnalriartangqessuirutlilria tayima.

32
00:04:35,445 --> 00:04:41,791
Naamelliin. Nallunarqellriit ayagyuat ilait qanrutellrit tuatnatuyugngallilriit tayima.

33
00:05:07,641 --> 00:05:12,172
Tua-i ilumun ellaliurtetun ayuqellrulliniut tamakut murilketalriit.

34
00:05:12,999 --> 00:05:18,893
Tua-i nalluyuunaku tayima ellaita cuqyut’megteggun, cuqtellermegteggun

35
00:05:19,557 --> 00:05:22,657
Agyatgun wall’u ellam qaillun waten ayuqellrakun.

36
00:05:23,510 --> 00:05:26,802
Tamaa-i nalluyuunaku tamana ellam qaillun ayuqellerkaa.

37
00:05:28,059 --> 00:05:33,536
Tua-i ilaita tamaa-i ukveqestaita tua-i tamakut maligtaqutullruit.

38
00:05:34,108 --> 00:05:41,316
Tua-i-ll’ cali imkut ingrini agaani qangaanaat cali au͡g’um iliita qanemcitellruanga

39
00:05:42,286 --> 00:05:49,840
Waten-gguq ellarayakata’arqan akaarnun ella assiiteqata’rqan iqrit ukut imartutuut.

40
00:05:50,736 --> 00:06:01,086
Atsanek, piciautun nertuk’meggnek imirluki, tua-i igteḿun tamaa-i ellarayiim taktaciatun taukunek iqmimeggnek imaitnek nerluteng.

41
00:06:02,111 --> 00:06:04,651
Neqerluteng tuani igteḿi uitaurluteng.

42
00:06:20,735 --> 00:06:22,105
Cakuciullruat yaaruit?

43
00:06:22,902 --> 00:06:28,360
Yaaruitengqelallruunga wii tulurrarmek, tulurmek, ivory.

44
00:06:28,604 --> 00:06:30,620
Kia-ll’ tayim’ piliaqellruagu.

45
00:06:31,231 --> 00:06:33,873
Tua-i yaaruilrianga taqsuunii.

46
00:06:35,084 --> 00:06:44,309
Friend-angqelaamta-llu friend-aput-llu elitnaunritaqamta tua-i yaaruiq tau͡gaam.

47
00:06:44,767 --> 00:06:54,240
Yaaruinaurtukut yaaruiraput-llu wangkuk friend-aqa-llu aterluteng, taukut nunat.

48
00:06:54,989 --> 00:06:57,448
Aterluteng pingkuunguarluteng.

49
00:06:58,085 --> 00:07:00,168
Family-unguartelluki.

50
00:07:00,405 --> 00:07:08,495
Ukut-wa-w’ aiparnatuka tua-i acirnaurai pingkuunguartelluki.

51
00:07:08,815 --> 00:07:16,656
Ukut-wa-gguq Nunapigngiaraankut, ukut-wa Ceńaqviuksuunkut yaaqlikacagaugurarcetaqluki.

52
00:07:16,793 --> 00:07:22,577
Nunapigngiaraankut tua-i acirluki tamakut nunat yuut.

53
00:07:22,933 --> 00:07:27,116
Familiy-linguaraqluta-ll’ eneliluki tua-i.

54
00:07:29,447 --> 00:07:31,913
Pingqerruangaqluteng? Atengqerruangaqluteng?

55
00:07:32,417 --> 00:07:40,867
Cangqerruartelluki tua-i wangkucicetun, wangkuta tangvallemcetun. Pilallratnun pinguarcequ’urluki.

56
00:07:42,517 --> 00:07:48,867
Yaaruinritaqamta-llu atakumi airrarluta imkunek string.

57
00:07:52,383 --> 00:08:03,858
Tau͡gaam inerquraqluta ak’anun airraasqevkenata egacuayagmun iterciqniluta camun airralriamun.

58
00:08:04,200 --> 00:08:08,893
Tua-i ak’anun pivkenata airrarraarluta taq’aqluta.

59
00:08:12,726 --> 00:08:13,119
Ciin-gguq?

60
00:08:13,869 --> 00:08:14,840
I don’t know.

61
00:08:15,773 --> 00:08:21,273
Kiagmi-llu, kiagmi-llu inuguaraqluta.

62
00:08:22,238 --> 00:08:26,588
Inuguangqerrluta almost every girl.

63
00:08:28,870 --> 00:08:36,363
Inuguangqerraqluteng amllernek inuguanek. Family-cuaraugaqluteng ukut.

64
00:08:37,915 --> 00:08:43,715
Makut-wa cali irniaruat. Tamakunek naanguangqelallruukut.

65
00:09:00,138 --> 00:09:03,350
Ataka tua-i ayakataraqan

66
00:09:04,229 --> 00:09:17,429
Aanama tua-i upnauraa neqkainek, saayunek, saarralamek. Kenircuutaicuunateng.

67
00:09:18,516 --> 00:09:26,682
Tamaa-i tau͡gaam ella assiraqan ellakun kenituluteng tamakut angutet.

68
00:09:30,774 --> 00:09:33,621
Ellmeggnek-qaa neqnek piaqluteng, pissuraqluteng?

69
00:09:34,807 --> 00:09:35,587
Ii-i.

70
00:09:38,053 --> 00:09:44,293
Maaten-llu pinauranka kuvyinaurtut string-anek pililuteng.

71
00:09:45,340 --> 00:09:55,810
Ataka-llu neqsurcuuciaqluni muragnek canaluni. Taluyaliluni can’giircuutnek.

72
00:09:56,669 --> 00:10:04,781
Pissurcuuciaqluteng-llu taluyanek, kapkaananek ilaluki angutet tangvalallrenka.

73
00:10:29,022 --> 00:10:35,897
Invite-alteng nunat allat tekicata angutet qasgivkarluki.

74
00:10:36,813 --> 00:10:41,719
Qasgim-llu ingelran iliit un’gavet elliluku qulvanun.

75
00:10:42,005 --> 00:10:47,255
Taukut-llu angutet tamaavet aqumlluki payugarrluki.

76
00:10:48,557 --> 00:10:50,595
Tua-i-gguq payugarrluki.

77
00:10:51,903 --> 00:11:00,290
Neqkaitnek payuggluki neqnek keniranek wall’u, wall’u dry fish-anek yuurkaitnek-llu.

78
00:11:00,981 --> 00:11:05,831
Tua-i-llu nernerrlugcetaariluteng nerngarcata.

79
00:11:06,284 --> 00:11:14,278
Tamakut allanret angutet nerngarcata yuarutmek emengluteng nunat.

80
00:11:16,053 --> 00:11:18,828
Tua-i-gguq nernerrlugcetaarluki.

81
00:11:19,025 --> 00:11:25,912
Apa’urluunka aqumlua tangvakenka, last one, that was the last one.

82
00:11:26,872 --> 00:11:33,647
Murilkelluki tangvallruaqa atama uncle-aari Paingarmiut.

83
00:11:33,804 --> 00:11:40,748
Waten nunacuarmiut atulriit atuulluki nernerrlugcetaarluki

84
00:11:41,024 --> 00:11:45,375
So they can choke, or can’t swallow, or something like that.

85
00:11:45,620 --> 00:11:47,176
Atuuskait waten:

86
00:11:47,839 --> 00:11:57,329
"Talluryuyuilngurnun nalirrugcetaarilii

87
00:11:57,692 --> 00:12:04,728
"Nalirriarngualriit avukuulluki-qaa?

88
00:12:05,318 --> 00:12:24,058
"Ata-ggem ukuni Akulurarmiuni aturyuktaalarmiut cakegtaunriluciq calliggluku maavet.

89
00:12:24,100 --> 00:12:28,617
"Aturyuktaalarmiut."

90
00:12:29,015 --> 00:12:40,232
Imkuk-ll’ apallirtulriit angutek matarmek, uyamignek makurlutek, nasqurruterlutek, qerrulliglutek tau͡gaam waten elliurlutek.

91
00:12:41,303 --> 00:12:48,637
Tua-i-ll’ enipagluki, "Unagkurluut-llam pivakengraata."

92
00:12:49,255 --> 00:12:51,813
Ala-i, alingnaqluteng.

93
00:12:52,973 --> 00:12:56,448
Tua-i-gguq nernerrlugcetaarluki.

94
00:13:14,862 --> 00:13:18,662
Wiinga uikamnek wangnek choose-allrunritua.

95
00:13:20,199 --> 00:13:22,585
Aulukesteḿa choose-autellruanga.

96
00:13:22,588 --> 00:13:31,200
Avani-wa qigcikuutellruameng yuut takaqulluteng camun kenekngiinalqa nallukeka.

97
00:13:32,257 --> 00:13:38,864
Tau͡gaam maligtaqu’urluki aipaput pisqetullrukait assirluta aipauyukumta.

98
00:13:39,529 --> 00:13:44,679
Wiinga uika cumikellemni wall’ uikellemni

99
00:13:45,306 --> 00:13:54,106
Assikaqa takaqulluta atunem pillerput, caunrilkutevkenata.

100
00:13:55,733 --> 00:14:04,869
Uima-llu caliyaurpailegmi pissulallrani ellma pitai aulukaqluki assingnaqluki

101
00:14:05,813 --> 00:14:09,005
Pitat-wa tua-i animal-aat.

102
00:14:29,436 --> 00:14:43,636
Maa-i tau͡gken pegutelallrat elluatuunrirluteng ayagyuat ellaita cucukellermeggnek uingelaameng

103
00:14:43,769 --> 00:14:48,581
Parent-aarita cucukutevkenaki ellmeggnek nulirqut’laameng.

104
00:14:48,780 --> 00:14:59,818
Tamaa-i-llu avvutelallrat ellaita piyullermeggnek piluteng parent-aateng ataneqevkenaki.

105
00:15:00,226 --> 00:15:01,663
Man’a-mi taangaq?

106
00:15:02,031 --> 00:15:08,613
Taangaq-llu man’a murilkellemni ukaqvani taangaq amlleriuq.

107
00:15:08,893 --> 00:15:16,378
Nulirqellriik, nulirqellriit uingit taangatukuni nulirra-llu taangiqsuunani

108
00:15:18,019 --> 00:15:22,519
Nulirran unaksuumaa assirivkarluku uini.

109
00:15:24,293 --> 00:15:29,216
Uini-wa taqevkangnaqluku taangiq’lallranek.

110
00:15:30,307 --> 00:15:36,546
Yuk, arnak yuk Agayutmek nalluvkenani piicatukuni

111
00:15:37,175 --> 00:15:41,406
Agayutem niiciiqaa piyullranek, uinga-llu tauna taangayuirulluni.

112
00:15:42,014 --> 00:15:48,552
Wall’u-wa nulirqellriit uinga taangatukuni nulirra-llu taangayuiqaarluni

113
00:15:48,735 --> 00:15:58,373
Uini aipingkuniu, tua-i-llu taukuk navgullutek, navgullutek nakukucuglutek, avvullutek-llu tua-i.

114
00:16:21,920 --> 00:16:28,812
Amllernek tanglartua assilrianek nulirqellrianek, kenkitarluteng-llu irniameggnek.

115
00:16:30,587 --> 00:16:37,444
Tamatum tau͡gaam ataucim mat’um maa-i nalliini arcaqerluki navgungai nulirqellriit.

116
00:16:38,225 --> 00:16:49,067
Taangiqaqameng iciw’ yuut tangvalaqeput tua-i piciatun pilallrit. Takaryugpek’nateng-llu, uumek-llu arnamek qaillun piaqluteng kenkuriluteng.

117
00:16:49,218 --> 00:16:51,635
Tua-i-wa takaircameng.

118
00:16:52,981 --> 00:17:06,181
Tamakut pegcikuneng, ircaqumegteggun ukverluteng, ircaqumegteggun pegcikuneng assiriyugngaut.

119
00:17:07,352 --> 00:17:12,152
Assinrurcugngaut-llu wangkutni taangiqeksailengramta yuullerni.

120
00:17:27,135 --> 00:17:30,942
Assirluni yuk yuuyukuni

121
00:17:32,113 --> 00:17:38,419
Angayuqaagminek niisngaluni, niisngallermikun assirluni yuuyugngauq.

122
00:17:39,772 --> 00:17:44,905
Angayuqaulriani irniaput waten alerqurngaitaput:

123
00:17:45,271 --> 00:17:49,536
"Ankuvet assiinak pikina." Nuu, tamakunek pingaitaput.

124
00:17:49,930 --> 00:17:55,030
Irniaput assirluki tamalkumta pisqumalaraput.

125
00:17:55,460 --> 00:18:03,820
Cali-llu makut maa-i ayagyuat nulirqutellriit mat’um nalliini

126
00:18:05,866 --> 00:18:14,740
Uiteng, wall’u-w’ angutem nuliani, wall’ arnam uini takaqenritsiyaallrata navgutuit.

127
00:18:15,604 --> 00:18:20,038
Caunrilkelluki ellait angenrurrluteng.

128
00:18:20,129 --> 00:18:24,422
Waten wiinga niitelallruunga uingellemni:

129
00:18:24,788 --> 00:18:34,548
Uiput-gguq, uiput-gguq ikiungraata wall’ tussitengraata, qaill’ ayuqengraata takaqerkaugaput caunrilkevkenaki.

130
00:18:34,794 --> 00:18:46,783
Mat’um nalliini nulirqutellriit elluatuunrillrat, ellmeggnek-llu uikameggnek cucuklirluteng uingluteng ayuquciit yuvrirpek’naki

131
00:18:46,887 --> 00:18:53,780
Kegginaqecillran, kegginaq tangniqellran pivkarluku, ayuquciit tau͡gken assiitelliniluteng.

132
00:18:54,022 --> 00:18:58,443
Tamakut elluarrluki nulirqucecuitait.

133
00:18:59,122 --> 00:19:02,815
Avani alerqutullrulliniit

134
00:19:03,281 --> 00:19:11,296
Yuk-gguq kegginarrliqengraan, kegginaa ikiungraan uikesqelluku, elluarrluku taumun aulukciqniluku.

135
00:19:11,300 --> 00:19:12,643
Cunaw’ piciuluni.

136
00:19:13,167 --> 00:19:23,567
Maa-i nulirqellriit uimeggnek caunrilkissiyaallrata wall’ uumek tan’gaurlurmek caunrilkillrata elluatuunrircetait.

137
00:19:23,746 --> 00:19:28,826
Makut qanruyutet niicuilamegteki nalluut.

138
00:19:52,354 --> 00:20:03,804
Ilateng mulngakluki, ilaput mulngakluki pilaasqelluki qanemteńek. Cali-llu qanengqerrnitkevkenata yuusqelluta.

139
00:20:05,009 --> 00:20:15,032
Yurrluuvakalriit-gguq kiaresngiataallerkameggnun tekitaatuut, qanengqerrvakalriit-llu.

140
00:20:15,730 --> 00:20:24,646
Kia allayugtun-llu-gguq tangaatuut, tua-i-ll’ ellait pisqucimegcetun.

141
00:20:24,962 --> 00:20:37,112
Tuamtell’ cali picilirtuumangramta neplingnaqevkenata uitalaasqaqluta wangkuta piksailkumta.

142
00:20:38,140 --> 00:20:40,653
Inerquutnguluni cali.

143
00:20:42,988 --> 00:20:52,688
Tuamtell’ cali anagulluta yugnun yugnaassiyaasqevkenata inerquumatullruluta.

144
00:20:53,067 --> 00:21:02,954
Atam-gguq cali umyuamta pekyutkaanun tekitelarniartukut wall’u assiilngurnek niiqluta.

145
00:21:05,316 --> 00:21:10,991
Waten qanrucimalallruukut.

146
00:21:11,599 --> 00:21:31,619
Cali-llu kelguk’ngelaasqevkenata ilaput, ilaput tua-i-wa im’uluki, pingraitki qanqeryuutevkenaki cali nepngurutngulaan tamana.

147
00:21:57,619 --> 00:22:07,231
Qanrucimalallruunga, kitak-gguq mikelnguunrirtua, arnaurtua.

148
00:22:07,723 --> 00:22:15,935
Tau͡gaam-gguq cat tamalkuita erurirrlainarlua tegulalaqilaki.

149
00:22:16,513 --> 00:22:26,050
Tuamtell’ cali angutet akluit ayuqluki aklut amlliralaasqevkenaki, neqet-llu.

150
00:22:30,592 --> 00:22:33,479
Amlliralaasqevkenaki neqet-llu.

151
00:22:33,568 --> 00:22:38,943
Caarrlugmek-gguq imkularaput, kanvelaraput.

152
00:22:39,370 --> 00:22:49,420
Tuamtell’ nuyanka angimalaasqevkenak. Caarrlugmek-gguq kuvuartelaraput kanevluki.

153
00:23:16,677 --> 00:23:25,017
Ukuk-gga angutngurtellriik wanigg’ ualirnermi uani iqukacagarmi uitaluni

154
00:23:25,858 --> 00:23:34,688
Cali ikna iqukacagarmi cali uitaluni. Taukuk qaneryarameng egelracilriik.

155
00:23:35,655 --> 00:23:44,905
Civunerkiutulik taukuk tamarmek una wani qanrraarcelluku ukalirnermelnguq

156
00:23:45,560 --> 00:23:51,900
Ayuqucirkaat una qanrutkarkartek paivqaarluku

157
00:23:53,174 --> 00:23:57,924
Waten cuullerkaat ayuqellerkaat qanrutekluku.

158
00:24:00,141 --> 00:24:05,801
Tua-i-ll’ taqngan ik’um cali kituggluku akiqlian.

159
00:24:06,610 --> 00:24:09,030
Waten cuusqelluku cuk.

160
00:24:09,919 --> 00:24:19,729
Qasgimiungung’e’rmeng, ataunge’rmeng, irnialing’e’rmeng taukuk qaneryarakek canrilkenritait.

161
00:24:20,912 --> 00:24:24,822
Nep’ariataquq qasgi taukuk qanraqagneng.

162
00:24:51,859 --> 00:25:02,217
Tuamtell’ call’ irniangama cali qanrucimalallruunga qanrutaqluku tauna mikelnguq pisqelluku.

163
00:25:03,161 --> 00:25:06,121
Mikelnguut-gguq nalluyagutaitut.

164
00:25:06,535 --> 00:25:21,310
Tuamtellu inerquraqlua canek apqaulaasqevkenaku, wall’ ilainun qaillun ayuqucianek apqaulaasqevkenaku.

165
00:25:22,964 --> 00:25:31,651
Cali-llu wani eyuqsaunaki. Nauwa ilait eyurnayugalalriit?

166
00:25:31,706 --> 00:25:38,968
Tua-i-ll’ eyurnakeksaunaku-gguq inerquraqluku tau͡gaam.

167
00:25:38,984 --> 00:25:49,871
Tua-i-gguq-wa eyulaqumku-gguq iqluqullerkaanun qannguatullerkaanun eguaqurciqaqa.

168
00:25:50,118 --> 00:26:02,196
Tuamtell’ cali wani anagulluki yagiralaasqevkenaki inerqulallruatnga.

169
00:26:02,637 --> 00:26:05,375
Atam-gguq asvaircarniarqa.

170
00:26:06,754 --> 00:26:15,791
Asvaircarilartut-gguq anagulluki-llu yagiraluki wall’u qatpagalluki. Tua-i-gguq caceturcarluki.

171
00:26:17,690 --> 00:26:20,915
Caceturcalarait-gguq tuaten.

172
00:26:21,513 --> 00:26:32,213
Mikelnguut makut eyurnakenrilngurtun ellirluki pinarqelliniut.

173
00:26:35,396 --> 00:26:43,321
Eyuratukait-gguq qannguarulluki-llu angayuqateng nep’ngevkatuit.

174
00:27:11,500 --> 00:27:23,900
Maqilriit taq’aqata kan’a maqillerteng tayima qam’aqan iliit egalilartuq, egalra qasgim patuluku.

175
00:27:24,480 --> 00:27:35,967
Nutaan-llu paturraarluku tua-i imkut angutet matarrarmeng waten itraqamta uitauralartut akluksaunateng. Tua-i kinercira’arluteng pilallilriit.

176
00:27:38,103 --> 00:27:43,878
Ukut tua-i Aagurmiut Urucararmiut-llu ataucimek qasgingqertut.

177
00:27:45,429 --> 00:27:52,292
Iliini waten uksumi ukut Aagurmiut maqiyunglliniaqameng

178
00:27:52,953 --> 00:28:03,977
Qamuutara’arluteng muragmek uciluteng ikamrarluteng malikurluteng qasgimun aglartut unaggun Kepenkuullrani un’a Kepenkugkun.

179
00:28:04,777 --> 00:28:12,727
Tua-i yaavet qasgimun agluteng ataucimek qasgingqerrameng ukut Urucararmiut kiaqliit-ll’ ukut Aagurmiunek pitullrit.

180
00:28:12,746 --> 00:28:15,796
Aagurmiunguyaaqut kankut waniwa.

181
00:28:40,068 --> 00:28:49,793
Wiinga wani qaqimalua ayagnillruunga-wa aipangqerrsaramun.

182
00:28:49,810 --> 00:28:59,360
Tau͡gaam maurluirutma-wa, mom-ama-llu, aatama-llu qanrut’lallruanga

183
00:28:59,743 --> 00:29:03,456
Aipamnun-wa tua-i mulngaklua pillerkamnek.

184
00:29:03,924 --> 00:29:14,949
Cali-llu yuut assiinaku qanrutkengraatgu qanrut’laasqevkenaku.

185
00:29:16,109 --> 00:29:25,243
Cali-llu cali aipangqellrianga, kinguqlingqellrianga-w’ angutmek.

186
00:29:25,424 --> 00:29:37,036
Cali qanrut’lallruat nulirra wani piciatun qanrutkengraatgu ukvekesqevkenaki iingakun tangenrrilkaku.

187
00:29:37,198 --> 00:29:40,498
Tuaten-llu wiinga aatama qanrut’lallruanga.

188
00:29:40,610 --> 00:29:50,800
Piciatun tua-i-wa aipaqa kamakelaasqevkenaku wiinga piksailkuma.

189
00:29:51,427 --> 00:29:54,790
Arnanun-llu allanun ellilalaasqevkenaku.

190
00:29:54,873 --> 00:30:00,985
Tamana-wa pim, nepngurutnguniluku.

191
00:30:01,006 --> 00:30:09,656
Cali-llu uika-wa anagulluku ilangciaralaasqevkenaku qanrucimalallrulua.

192
00:30:09,675 --> 00:30:13,713
Tuamtell’ cali waten qanrutaqlua:

193
00:30:13,798 --> 00:30:20,911
Caileng’e’rma canek-llu nuqlit’ngerma waten qanlaasqevkenii piiturlua.

194
00:30:21,150 --> 00:30:28,475
Atam-gguq umyugaa pekcet’larniarqa taum aiparma.

195
00:30:28,632 --> 00:30:31,395
Waten qanrucimalallruunga.

196
00:30:31,449 --> 00:30:40,286
Cali-llu kamakuurullunuk pilaasqevkenanuk inerquumalallruukuk.

197
00:30:40,880 --> 00:30:44,967
Tau͡gaam-gguq pitulit aipateng kamaketuit.

198
00:31:09,149 --> 00:31:24,999
Murilkellemni tua-i ava-i qanrutamken qasgiq pingna kana-i ug’um Joe Lomack-am Building-aam nuniini wani kellirneraani uitallruuq.

199
00:31:26,243 --> 00:31:33,556
Urucaramek pitullrat nanvauvkenani tua-i kinerrluni, tau͡gaam kuigluni.

200
00:31:34,443 --> 00:31:37,893
Kuiga-ll’ tauna tua-i bridge-arluni unaggun.

201
00:31:38,087 --> 00:31:46,812
Ama-i elitnaurvilleq ciuqliq qamani, qamani Moravian-aat agayuviim-wa yaatiini, agayuvillrem.

202
00:31:47,218 --> 00:31:55,918
Tuss’arartangqellruuq tua-i tuskanek kanavet Aagurmiunun tekilluni, wagg’uq uumun Luqinqumun.

203
00:31:56,637 --> 00:31:59,012
Luqinquq kipusvigluni tuani.

204
00:32:00,293 --> 00:32:08,331
Aiparluni au͡g’umek Kass’amek ketiini eneluni. Paatnaqlinikiit-wa tamatum nalliini. Wagg’uq una Kassaussaaq.

205
00:32:09,469 --> 00:32:15,106
Au͡gkut yull’urluut tua-i aciqayuameng piciatun ayuqaitnek.

206
00:32:18,344 --> 00:32:33,706
Tamaa-i tua-i ellangellruunga ukut tua-i Kass’at maani akuliitni, makut Aagurmiut Urucaram-ll’ akuliitni amllerpek’nateng tua-i.

207
00:32:33,907 --> 00:32:36,869
Kenirkauya’rmek-llu qanlalriit ava-i.

208
00:32:36,945 --> 00:32:42,432
Tuana-ll’ Kenirkauyar maani agnguarviulallruuq.

209
00:32:42,445 --> 00:32:47,632
Tau͡gaam tam’ piciatun pivkenateng, waten Maqinermi tau͡gaam.

210
00:32:48,745 --> 00:32:53,257
Cali-llu 12 kela’agmun tekilluku.

211
00:32:53,845 --> 00:32:59,270
Taum tua-i taqevkalarai, kesianek-llu aquivkarpek’naki.

212
00:33:00,001 --> 00:33:05,826
Unuk quka’arqan utercet’laraitkut nunamteńun, inerqualuta-llu tarritesqevkenata.

213
00:33:06,445 --> 00:33:17,945
Tang au͡gkut makut Kass’at-llu au͡gkut ciuqliit makutun Yugtun ikayuasnganateng atunem ayuqellrulliniliriit tamaani.

214
00:33:18,727 --> 00:33:27,989
Wangkuta-llu Yuungramta tua-i-wa iliini Kassaunge’rmeng inerquqa’aqluta pitullruut.

215
00:33:49,690 --> 00:33:57,552
Eyuratukait-gguq qannguarulluki-llu angayuqateng nep’ngevkatuit.

216
00:33:58,440 --> 00:34:06,678
Cali wiinga tamaa-i tuaten qanrucimalallrulua, mom-amnek-llu qanrucimalallrulua.

217
00:34:10,578 --> 00:34:21,891
Pingraatnga-llu iliini taqsuqa’arrlua-llu piyaaqaqama inerqulallruanga qanrutkelaasqevkenaki tamakut.

218
00:34:22,628 --> 00:34:27,153
Atam-gguq ayagneqlua-llu yuut nepengniartut.

219
00:34:27,497 --> 00:34:41,597
Tuamtell’ cali pingraata qialua-llu utertelaasqevkenii inerquraqlua.

220
00:34:43,816 --> 00:34:49,091
Tua-i-llu wiinga-llu atunrilengramki wani

221
00:34:49,410 --> 00:35:03,022
Irnianka miklermeggni qialuteng itraqata tua-i aatama-llu wiinga tuaten qanrut’lallruanga pinaqngama pinilua.

222
00:35:03,735 --> 00:35:09,485
Tua-i-ll’ wiinga anagyaaqevkenii-llu pillruyuklua uitaaqlua.

223
00:35:09,969 --> 00:35:29,258
Tua-i-llu waten mikelnguut ciunermeggnun tamakut inerquumaaqameng anagyaaqevkenateng-llu taqtulliniut tua-i taqesqellriani.

224
00:35:29,409 --> 00:35:34,042
Waten-llu pivkenaki: "Piciqaqa tauna."

225
00:35:34,144 --> 00:35:41,088
Tuaten piyukait utqerteturituut-llu-gguq qialuteng enemeggnun elilluteng.

226
00:35:41,200 --> 00:35:47,789
Tua-i-ll’ eyurnakuuryukait

227
00:35:47,824 --> 00:35:58,179
Taumek wani inerquutngullinilria iqluyaramun qannguaryaramun-llu agarutnguniluku tamana.

228
00:36:22,581 --> 00:36:31,259
Makut-llu tangllerrlugnarqellriit-wa tua-i makut pisciigalnguut-llu ikayuasqelluki pitullruitkut.

229
00:36:31,670 --> 00:36:38,615
Cali-llu tangnerrlugnarqengraan yuk temciarautekesqenritaat agurrluku.

230
00:36:39,015 --> 00:36:40,648
Assiicugnarquq tamana.

231
00:36:43,971 --> 00:36:50,560
Tau͡gaam ikayuangnaqluki makut ak’allaraat pisciigalnguut pisqetullruit.

232
00:36:52,970 --> 00:36:55,103
Yuum-gguq umyugaa tukniuq.

233
00:36:57,742 --> 00:37:10,864
Cali-llu enemun allamun itengramta agu kenrraungraan ussukcarraungraan-llu ataucirraungraan tamaaken enemek teguqautesqevkenii qanrutetullruanga au͡g’um qanrutesteḿa.

234
00:37:12,538 --> 00:37:14,060
Qaillun pitaa?

235
00:37:15,839 --> 00:37:25,017
Cali-llu-gguq yuilqumun, yuilqumi tua-i yuum-gguq ellillni nalluyagucuitaa yuilqurrungraan.

236
00:37:25,948 --> 00:37:28,104
Ilumun tamana piciuyugnarquq.

237
00:37:31,013 --> 00:37:34,813
Yuilqurrungraan yuum ellillni nalluyagucuitniluku.

238
00:37:59,041 --> 00:38:03,030
Kiagmi-llu waten avani marami uitaaqamta

239
00:38:03,065 --> 00:38:07,987
Tua-i-w’ it’gairnairutaqan kamilamta pek’ngaqamta

240
00:38:07,989 --> 00:38:18,366
Curumteńun makucinun it’gaput unugmi ungirvangaqata it’gaput anurrulluki aunrarqengaqluteng.

241
00:38:18,371 --> 00:38:22,271
Avalitkevkenaki-llu ellimeqakut ayagluta.

242
00:38:22,418 --> 00:38:27,285
Mermun tus’utaqamceteng iliini qacervatulriit.

243
00:38:28,464 --> 00:38:36,957
Waterrlainaq, waterrlainaq kesiin kangarluta maaggun callarqelluteng, akunlait-llu callarqelluteng.

244
00:38:37,182 --> 00:38:46,115
Cakneq tua-i maavet yuilqumun ayagaqamta aunraurassiyaalria camek qecukaulluta nemraqluku.

245
00:38:47,541 --> 00:38:52,118
Camek-ll’ avaliciyuunata nepaunata yuuluta.

246
00:38:54,712 --> 00:38:58,934
Enem iluani nepliryugnaunaqluta yuugaqluta.

247
00:38:59,908 --> 00:39:09,641
Nepliryarpiaqumta-llu uyuraput-llu anglaniluta piyarpiaqumta inerqurrluta usviircaasqevkenata.

248
00:39:25,785 --> 00:39:30,118
Cetamainguluteng-ll' imkut family-nek imkut pitukait Kass'at.

249
00:39:30,804 --> 00:39:38,748
Tauna atauciq yugyagluteng enekluku tamaa-i piarkaq ilakutellriit imkut.

250
00:39:38,905 --> 00:39:43,327
Cali-llu tamakut waten tamaani enemi uitallermeggni

251
00:39:43,645 --> 00:39:58,701
Makut neqkaaraat neqkat, taukut family-t kiimeng pivkenaki ukut enemiut tamarmeng tua-i neqekluki piaqluki tamakut neqkateng, neqkaukarateng.

252
00:39:59,819 --> 00:40:10,774
Ilait tua-i enengqetuyaaqut, yuungnaquralriit-llu ataucimek kiimeng enem iluani uitaluteng enekaqluku.

253
00:40:10,856 --> 00:40:16,367
Tua-i tau͡gaam tuaten yugyagglainatullrulriit.

254
00:40:17,618 --> 00:40:23,695
Ukut ilakelriit qavciunguluteng enem iluani uitatullruut, ilakelriit tau͡gaam.

255
00:40:24,329 --> 00:40:27,129
Tuaten tua-i ayuquciqellruat tamana.

256
00:40:27,137 --> 00:40:38,715
Cali tamana neqkarteng yuilqumek unangkengateng can’giiret, iqalluat, wall’ piciatun tua-i neqet uksumi, uksuarmi pitaqetukiit kumlanret

257
00:40:38,974 --> 00:40:53,163
Enem iluani tua-i taukut-llu pitaqestaita kiimeng pivkenaki, enem tau͡gaam iluanelnguut tamarmeng, amani-llu qasgimi anguteteng ilakluki tua-i neqautekaqluki tauna neqa.

258
00:41:20,066 --> 00:41:29,166
Mat’um maa-i nalliini avani ciuliat yuucillrat cimiami mat’um nalliini

259
00:41:29,332 --> 00:41:37,477
Tua-i imutun nutaramek wangkuta Yup’igni yuuciqenrilkemteńek yuucingelriatun ayuqliriamta

260
00:41:37,588 --> 00:41:45,654
Makut ayagyuamta nutem yuucirput tua-i-w’ nalluqapigtessiyaakataatgu

261
00:41:45,665 --> 00:41:59,604
Makunek maa-i ak’a wangkuta ellangartellemta nallini eneketullemteńek maa-i maniilluki makunek taqutellriit ukut tua-i calilriit

262
00:41:59,637 --> 00:42:06,503
Man’a maani Yup’igput tua-i nutem yuucirput tamayunaitqapiaryaaqngan.

263
00:42:06,632 --> 00:42:15,610
Cali-llu makunun ayagyuanun nalluvkayunaitqapiaryaaqngan Yupiuluta wangkuta nutem ayuquciqngamteggu.

264
00:42:15,760 --> 00:42:18,449
Qivrunaqngan cakneq.

265
00:42:18,469 --> 00:42:25,924
Maa-i tua-i utermun ayagyuamteńun tangerrluku elitesqumayaaqluku.

266
00:42:25,936 --> 00:42:34,591
Imutun-llu qanqainakun apertungramteggu tangerqaqsailatgu asgurakelriatun ayuqelaatgu

267
00:42:34,635 --> 00:42:41,258
Iingitgun maa-i nutaan piciuluku tangertelluki makunek ak’a eneketullritnek

268
00:42:41,275 --> 00:42:48,808
Wangkuta-llu angullemteńek makut Kass’at cait paivngarivailgata.

269
00:42:48,815 --> 00:42:59,004
Waten waniwa maa-i maniilluki eliyutkesqumaluki ayagyuamteńun makut caliaqekait maa-i.

270
00:43:15,113 --> 00:43:23,457
Waten-wa tua-i makut uksillerkameggnun ayagluteng

271
00:43:23,502 --> 00:43:35,002
Taq’aqamegteki cali tua-i muraganek qupurrluteng taluyarkiurluteng unarcianek.

272
00:43:35,613 --> 00:43:42,146
Tamaa-i cali tamakut pilallruit.

273
00:43:42,536 --> 00:43:55,977
Makut maa-i ayagyuatemta, ayagyuarunrilnge’rmeng-wa callerkarteng, nemiallerkarteng, taluyillerkarteng-llu nallussiyaagluku

274
00:43:56,126 --> 00:44:05,926
Yuullrat tamaa-i tamana tuaten ayuqesqumanriryaaqluki maa-i.

275
00:44:07,485 --> 00:44:17,807
Nemiarluki neqsuutekanek, can’giirrsuutekanek, manignarrsuutekanek.

276
00:44:19,165 --> 00:44:32,982
Makut tua-i neqet piit, angtaciit cuqluki, cukilegcuutet-llu nemiatullruit pissuutekiurluteng.

277
00:44:33,875 --> 00:44:41,120
Cali arnait missuullernek pivkenateng naparcilliluteng.

278
00:44:41,159 --> 00:44:49,615
Qayikvayagnek quyurrluteng naparcilliluteng assigtaillitarcecuunaki angutet.

279
00:44:50,014 --> 00:45:00,048
Tuaten tua-i ayuqetullrulriit tamakut angullrenka au͡gkut.

280
00:45:14,567 --> 00:45:19,611
Qanikcaq tangerrluku yullret imkut pitullrut.

281
00:45:19,688 --> 00:45:30,285
Qanikci’rqan cali-llu tua-i-w’ cikuli’rqan cikurrlugluni qanikcaumakuni

282
00:45:30,468 --> 00:45:35,190
Cikuluku piaqan, nenglaiteqtaarluni-w’ tua-i.

283
00:45:35,259 --> 00:45:43,059
Tamana-gguq tua-i qanikci’rqan, qau͡gna-llu kiatvut qanikci’rqan mel’ituuq. Mel’irnilallruat.

284
00:45:43,376 --> 00:45:50,143
Qanikcinqurraa-qaa elpet tangvallruan qanikcingkacagallrani?

285
00:45:50,154 --> 00:45:55,143
Qanikcitullruuq imumi mikluta maani. Qanikcipiatullruuq.

286
00:45:55,322 --> 00:45:59,322
Enet-llu kankut mission house-at kiimeng qertullrulriit.

287
00:45:59,719 --> 00:46:04,330
Roof-ai tekilluki piaqluni atrarluni.

288
00:46:04,487 --> 00:46:07,699
Mayurluta pagaavet ellu’urtaaraqluta.

289
00:46:07,816 --> 00:46:14,038
Elaturrat-llu amiigit qanikciurluki waten piaqluki igteńguluteng.

290
00:46:30,783 --> 00:46:35,028
Qanikcarpallrani-qaa Kuigpagmi murilkellruuten wall’ nani?

291
00:46:35,046 --> 00:46:40,513
Yaa, tamaani 1930’s qanikcarpatullruuq tan’gurraulua.

292
00:46:40,963 --> 00:46:51,452
Iliikun ungaliquluni waten qaniquluni-ll’ piaqan maraq cirmiggnilaraat, cikuluni-gguq.

293
00:46:51,967 --> 00:46:59,334
Maa-i qanikangqeng’e’rmi cirmigcimanrituq man’a nunapik.

294
00:47:01,587 --> 00:47:06,387
Waten qanikcing’e’rmi iliikun merpayuituq mel’ing’e’rmi.

295
00:47:06,396 --> 00:47:10,796
Tau͡gaam cikuineq man’a enetnaciarlartuq.

296
00:47:11,292 --> 00:47:17,803
Tamaa-i-gguq aipaagni qerruvkaqtaarluni merkani nangciqaa.

297
00:47:19,023 --> 00:47:25,107
Tau͡gaam imumek cikuugaqami tuatnasciigataqan nutaan merpaglartuq.

298
00:47:25,117 --> 00:47:30,595
Cali makut kuiget qanikcarmek amllermek imangqerrluteng cali ciku mamtunrituq.

299
00:47:30,620 --> 00:47:40,198
 Mamtulaucimitun mamtunrilan imartung’e’rmi ulerpagnayukluku wii umyuarteqenritua tamatumek picirluku.

300
00:48:02,547 --> 00:48:08,769
Qaillun waten maa-i February-q nangyartulria, qaillun tamaani uptelallruat up’nerkiyallerkameggnun?

301
00:48:08,787 --> 00:48:13,354
Up’nerkiyaqata’arqameng-wa April-aami uptenglallrulriit.

302
00:48:13,400 --> 00:48:17,678
Qaniilarluteng-llu canek neqkameggnek up’nerkarpak

303
00:48:19,190 --> 00:48:23,290
Pelatekateng-llu civcarturluki, and...

304
00:48:23,738 --> 00:48:25,872
Atam-llu qitevcugniartua.

305
00:48:26,913 --> 00:48:33,813
Pinek-llu, angyateng-llu cali ayaulluki, aguuteteng-llu.

306
00:48:34,280 --> 00:48:38,325
Cat tua-i aturyugarkateng up’nerkillerni ayaulluki.

307
00:48:38,654 --> 00:48:47,009
Nutaan-llu April-aaq man’a qukallra kituan nutaan wangkuta upagluta.

308
00:48:47,615 --> 00:48:54,260
Tua-i tekilluta nunakamteńun. Cakneq tua-i assirluni nunaniqluni.

309
00:49:17,821 --> 00:49:27,497
Man’a qanruyutvut: nunavut arcaqerluku meq-llu kencikesqumaluku pitullruitkut.

310
00:49:29,695 --> 00:49:31,306
Kencikluku.

311
00:49:31,320 --> 00:49:43,098
Wagg’uq-am waniw’ tua-i ayuqucirtuastemta ayuqucia: wangkuta-gguq qantamcetun pitarrluku.

312
00:49:43,370 --> 00:49:47,603
Mat’um nalliini tuaten ellinrituq. Allaurtuq.

313
00:49:49,881 --> 00:49:52,970
Cauga tauna wani qantamcetun pitarrluku?

314
00:49:53,201 --> 00:49:55,679
Waten tua-i taringela’arqa:

315
00:49:56,859 --> 00:50:06,570
Qantaput man’a wangkuta ner’aqamta, tamaani-w’ ciuqvani qantangqetulliniami yuk atauciq qantani tua-i murilkelluku pillilria.

316
00:50:07,120 --> 00:50:10,053
Kenekluku tua-i, kencikluku.

317
00:50:11,495 --> 00:50:21,706
Cuqyutekluku-am wiinga tamana pilaryukaqa nunavut meq-llu kencikesqelluku wangkuta qantamcetun pitarrluku.

318
00:50:22,787 --> 00:50:26,965
Au͡gkut yullret tua-i man’a iliit qanruyutiit.


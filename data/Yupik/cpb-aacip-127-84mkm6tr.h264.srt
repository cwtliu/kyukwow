1
00:00:09,300 --> 00:00:10,270
Tua-llu?

2
00:00:11,120 --> 00:00:23,100
Kitak’ tayima qanruyutmek wall’u qaillun camek tayima paiciutmek...

3
00:00:23,475 --> 00:00:29,375
Una wani aperciigatqala’arqa paiciluki.

4
00:00:29,390 --> 00:00:42,880
Paiciuten wani camek ataucimek elpeni arcaqalria irniarpenun wall’u canun yugnun tamaa-i umyuaqesqumakek’ngan qanrutkeqerru.

5
00:00:43,990 --> 00:00:52,810
Tua-i-wa waniwa atauciq wangni angelriaruuq umyuaqesqumallra.

6
00:00:52,815 --> 00:00:59,665
Umyuaqesqumakumku waniwa elpet qanrucaramken

7
00:01:00,535 --> 00:01:09,565
Atauciq waniwa una umyuaqerkan iciw’ elluarrluten yuungnaqsukuvet:

8
00:01:10,745 --> 00:01:19,225
Elpenek ataneqerkaunrituten, temirteńgurrluteng-llu tuaten yuunge’rpet.

9
00:01:19,900 --> 00:01:27,520
Umyuangqerrarkauguten, umyuarteqarkauguten camek ukvermek.

10
00:01:29,745 --> 00:01:35,855
Agayutem pisqutiinek ukvengqerrnarqaaten.

11
00:01:37,265 --> 00:01:49,335
Tua-llu pisciigalkuvgu tauna, Yupiim alerquutiinek cali ukvengqerrnarqaaten.

12
00:01:50,525 --> 00:02:02,325
Tua-i-wa kiirrarpenek tuaten ukverraunak puqigyukluten elpenek, elpenek pirpakluten yuukuvet

13
00:02:02,820 --> 00:02:06,800
Nalluaqa qaillun tayim’ ayuqellerkan.

14
00:02:06,812 --> 00:02:15,712
Arcaqerluten tuaten taangatukuvet, qang’a-llu-qaa meluguallernek melutukuvet

15
00:02:15,719 --> 00:02:23,494
Arcaqerluten qaillun, nalluaqa qaillun ayuqellerkan.

16
00:02:23,500 --> 00:02:29,675
Tau͡gken taukuk aipaagnek ukverluten yuukuvet

17
00:02:29,744 --> 00:02:41,781
Bible-aanek niitelten ukvekluki, agayutetangqellra nalluvkenaku ukvekluku

18
00:02:41,794 --> 00:02:51,331
Tuaten yuukuvet elperrarpenek piqataquvet, taumun tangvagtevnun nagciiquten.

19
00:02:52,456 --> 00:03:02,744
Qang’a-llu-qaa tuaten tamatumek agayuvigmek piyunrilkuvet Yup’igtarmek qaneryaramek niitaqluten.

20
00:03:02,757 --> 00:03:07,319
Elpenek niitengnaqaqluten ukvekluki yuukuvet

21
00:03:07,337 --> 00:03:22,774
Qaneryaraqlaqiit-llu tamakut Yupiit ca imna Cellam Yua alikluku takaqeqapiggluku, carrarmun tamalkuan pikestekniluku.

22
00:03:22,787 --> 00:03:29,087
Agayutmek-llu qanerpek’nateng, Cellam tau͡gaam Yuanek qanerluteng.

23
00:03:29,094 --> 00:03:41,131
Iqlumek-llu tua-i-w’ canek teguqautesqevkenaki-llu yuum nalluani.

24
00:03:41,806 --> 00:03:47,544
Tauna-gguq assiilngurmun ayagiinarciquq tuaten ayuqellria.

25
00:03:47,557 --> 00:03:52,895
Iqluquyulria-llu-gguq cali assiilngurmun ayagiinarciquq.

26
00:03:52,907 --> 00:03:57,494
Tamakut tamaa-i Yupiit qaneryarait alingnarqellriit.

27
00:03:57,957 --> 00:04:05,844
Tua-i-gguq tau͡gken tuaten iqlumek pinritengnaqellria elluarrluni tua-i ciunerkaqegciluni-llu.

28
00:04:05,862 --> 00:04:12,899
Taumek cali ukvengqerquvet tuaten cali kayuluten yuuciquten.

29
00:04:14,274 --> 00:04:18,349
Tua-llu? (Yaa, quyana.) Ii-i. Cangata?

30
00:04:19,380 --> 00:04:23,880
Yuinaq-qaa cipingaat?

31
00:04:24,424 --> 00:04:32,074
Nur’arcimaat, aa, cipingaat tua-i-wa yuinaq.

32
00:04:34,318 --> 00:04:38,618
Iluperangeksaunak-qaa? Iluperarluten-qaa?

33
00:04:38,637 --> 00:04:40,950
Malrugnek iluperangqertua.

34
00:04:40,962 --> 00:04:45,112
Yaa, nani-llu yuurtellruluten?

35
00:04:46,356 --> 00:04:49,969
Sheldon’s Point, Nunam Iquani.

36
00:04:49,981 --> 00:04:52,431
Wani Kuigpiim paingani.

37
00:04:53,400 --> 00:04:55,625
Qangvaq-mi...

38
00:04:57,019 --> 00:05:06,356
Tua-i-w’, tua-i-w’ pillilrianga. Imna cikiuteka lifetime certificate-aqa cali avaqliqkeka.

39
00:05:07,669 --> 00:05:13,631
Iciw’ nasvaumaluku pimanrituq.

40
00:05:13,644 --> 00:05:21,369
Tau͡gaam iciw’ kia piqa’arqanga tua-i ava-i qanllemtun kia piqa’arqanga tua-i ikayuutengnaqsartua.

41
00:05:21,375 --> 00:05:32,788
Makunun tuaten cali maani avani tuaten pilrianun [?] piyunarqaqama ullauteqerlartua.

42
00:05:33,975 --> 00:05:37,288
Yaa, amllerillilria-wa.

43
00:05:37,450 --> 00:05:40,025
Cali? (Mhm.) Okay.

44
00:05:42,831 --> 00:05:52,269
Qanertuńgulartuten kelgumaaqavet maani, YKHC-rmiut call’ cali workshop-arqameng kelgaqluten.

45
00:05:52,282 --> 00:05:56,457
Tamakut, tuaten-qaa cali active-aartuten?

46
00:05:56,463 --> 00:06:02,088
Keleksailatnga wavet YKCH-mun qangvarnek

47
00:06:02,607 --> 00:06:06,569
Three years-aqatarngatuq waniw’ kellgaanratnek.

48
00:06:06,807 --> 00:06:12,182
Piksailatnga piksaitua. News-amun tau͡gaam pillruunga wangnek.

49
00:06:12,738 --> 00:06:14,563
Malrurqugnek-llu pillilrianga.

50
00:06:14,619 --> 00:06:19,994
Ataucimek cali maani ik’um KCC-m pillrani...


1
00:00:00,000 --> 00:00:05,500
Akluit-llu eru’urqamteki angutet akluit allakartetetullruit aanamta.

2
00:00:06,900 --> 00:00:10,400
Wangkuta-llu arnani akluput allakartelluki

3
00:00:10,500 --> 00:00:12,500
Tua-i kencikngamegteki.

4
00:00:13,000 --> 00:00:18,500
Waten man’a ava-i qanrutkurallerci pissuryaraq pitekluku pitullruut.

5
00:00:19,700 --> 00:00:26,500
Arnam aklui allakarmeng iqairumaarkauluteng arnartarrlainaat.

6
00:00:27,500 --> 00:00:34,000
Atutullruaqa-llu wiinga. Tua-i atutuaqa tan’gaurlurugarnek-llu irniangqerrama.

7
00:00:34,500 --> 00:00:43,500
Tua-i-ll’ ukut wani angutem aklui mermun tuavet arnat iqairitellratnun pivkenaki.

8
00:00:44,500 --> 00:00:50,400
Uum wani nutaan nutaramek emirluki angutem pii piarkautullruut.

9
00:00:50,500 --> 00:00:57,400
Ayuqucirtutullruitkut waten ilarqutevkenaki aulukesqelluki qigcikluki.

10
00:00:57,800 --> 00:01:02,000
Cam iliini aptua, “Ciin waten pivkalarciki?”

11
00:01:02,500 --> 00:01:06,000
Aanamnun aptetullruunga nallukemnek.

12
00:01:06,000 --> 00:01:08,800
Tua-ll’ waten aanama pianga:

13
00:01:09,000 --> 00:01:13,700
Waten-gguq ava-i qanrutkurallerpecicetun wanirpak

14
00:01:13,800 --> 00:01:20,000
Pissullerkaat, pitengnaqlerkaat yuilqumek pitekluku tuaten pimaut makut.

15
00:01:20,500 --> 00:01:26,800
Taringellemnek maa-i qaneryuglua qanertua sassairutqatalliniamegnuk.

16
00:01:27,000 --> 00:01:33,500
Tua-i-llu wangkuta cali arnani neqnek aulukilriani

17
00:01:34,000 --> 00:01:44,500
Tua-i qigcikluki angutet unangkengait melqulgungraata caungraata tua-i angutet unakellrit qigcikluki aulukellruaput.

18
00:01:46,000 --> 00:01:50,000
Tamana tua-i alerquun atungnaqu’urluku.

19
00:01:50,900 --> 00:01:54,000
Uqlaulluki pillrunritaput.

20
00:01:54,300 --> 00:02:04,000
Pitaita enrit, carrluit, iluita-llu carrillrit uqlaulluki aulukellrunritaput.

21
00:02:05,000 --> 00:02:17,500
Ca tamalkuan apyutektullruaqa aanamnun. Ilarugailama apyutektullruanka.

22
00:02:17,600 --> 00:02:20,500
Tua-ll’ waten pitullruanga:

23
00:02:21,500 --> 00:02:34,400
“Ava-i uqlaupakaqumki-gguq tamakut pitai uum aiparma, tauna-gguq nakriaruciiquq, yuilqumek-llu pitqerciigalilunii.”

24
00:02:34,500 --> 00:02:45,500
Tua-i-gguq-wa uqlaulluki wiinga tuaten tua-i piciqellrii uqlauskumki, pitarkam pinrirluku.

25
00:02:46,000 --> 00:02:53,500
Tua-i-ll’ ukvekluki wiinga. Ukvektullruluki tamakut tuaten pitullinillrat.

26
00:02:54,000 --> 00:03:10,400
Cali-llu ava-i qanellruunga pingnaquralput arnani uitaurayuilamta, yuilqumek pingnaquratuamta piyararrarluta-llu pitullruluta.

27
00:03:10,900 --> 00:03:21,000
Qigcikluku yuum pivianun, yuum piyaraanun pisqumamayuitellruukut

28
00:03:21,100 --> 00:03:29,000
Taum-wa yuum tauna piyaraqngaku qigcignaqluni umyugaa nall’artenritlerkaa.

29
00:03:30,300 --> 00:03:37,000
Tua-i pivimteńun tau͡gaam wangkuta pingnaquratullruukut piciatun pivkenata.

30
00:03:38,000 --> 00:03:44,500
Tua-i-llu cali niitetullrulria qalartellrianek

31
00:03:45,000 --> 00:04:01,400
Angutet-gguq makut pissurtet pissulriim canek aruarkanek tuani-llu taluyam nuniini kuvyam-llu nuniini aruarkanek piyuitut.

32
00:04:06,500 --> 00:04:19,000
Tauna-gguq kuvyiryaraq neqem aruvikellrukani allrakuani nurciarkauguq neqmek.

33
00:04:19,800 --> 00:04:23,000
Pitangqerrngaunani tuaten amllertalriamek.

34
00:04:23,500 --> 00:04:30,000
Tauna-llu cali taluyaq pissuun kuicuarmi tuani civingalria

35
00:04:30,100 --> 00:04:40,000
Kuicuar-gguq tamana cali pissurvikestiin kencikaa. Aruiviksuumiitaa elliin pissuryaraqngamiu.

36
00:04:41,500 --> 00:04:48,000
Aruivikumallrukuni-gguq ungungssimek camek tua-i pitamek taluyat nuniit

37
00:04:48,800 --> 00:04:54,000
Allamiani nakerrluni cali pitangqerrngaituq pissulallratun.

38
00:04:54,500 --> 00:05:00,000
Tamakut tang wangkuta asgurakellrunrilkeput avani ciuqvaarni.

39
00:05:00,500 --> 00:05:07,400
Ca tamalkuan au͡gkut yuut qigcikellruat yuilqurrungraan nunaungraan-llu.

40
00:05:07,500 --> 00:05:15,000
Ava-i qanllemtun watua nunam qainga tangniirupailgan

41
00:05:15,100 --> 00:05:22,400
Makunek kalikallernek can-allernek-llu patuvailgan nunam qainga menuitellruuq

42
00:05:22,500 --> 00:05:27,800
Nunat-llu nuniit elaqvanun assirluni tangerrnarqetullruuq.

43
00:05:28,000 --> 00:05:35,500
Mat’um nalliini yuum tekiartellra tamarmi elitaqnarqelartuq.

44
00:05:36,400 --> 00:05:45,800
Una yuum tekitellrullinikii canek-llu egqaqilliniluni maa-i cat cautellminek atullminek.

45
00:05:46,000 --> 00:05:49,000
Mat’um nalliini tuaten nuna ellirtuq.

46
00:05:49,500 --> 00:05:52,800
Menuitenrirtuq yuilqurtuumarmi.

47
00:05:53,000 --> 00:05:55,000
Qigcikenriryugnarqaat.

48
00:05:58,200 --> 00:06:01,000
Tua-i tuaten taktaaqa. [Okay.]

49
00:06:02,800 --> 00:06:04,000
She says that…

50
00:06:05,000 --> 00:06:16,700
Naunraat, kuiget, nanvat-llu, tamakut qigcik’lallrukci tamaani.

51
00:06:16,800 --> 00:06:20,400 
Kencikluki qigcikluki. [Yaa, yaa.]

52
00:06:25,400 --> 00:06:34,000
Au͡gkut mat’umi-llu kuigpagmi maani Kusquqvagmi tayima Yukon-ami-llu piciquq

53
00:06:34,500 --> 00:06:42,500
Yuut alerquutengqertut kuigmek mat’umek kencikluku piklerkaanek.

54
00:06:43,500 --> 00:06:55,000
Tua-i-gguq cali wangkutni up’nerkami wall’u kiagmi-llu

55
00:06:55,800 --> 00:06:59,400
Imkunek au͡gkunek ciuliamteńek alerquutengqertukut

56
00:06:59,500 --> 00:07:12,000
Mat’umun kuigmun kiagaqan kiagtetarnek allragnillarnek neqlernek egcivikesqevkenaku watqapik.

57
00:07:12,100 --> 00:07:23,700
Tua-i-gguq tamakut kiagtetaat tamaani pilallrata tamana neqem nayussiyaagngaitaa

58
00:07:24,000 --> 00:07:34,700
Tua-i imkucetun kuiggaarcetun uum qanrutkellracetun tamana taum nunii neqengqerrngaunani elluarrluni.

59
00:07:35,500 --> 00:07:42,000
Tau͡gaam-gguq kiagtetaat tamakut egtevkenaki mermun tamaavet.

60
00:07:43,000 --> 00:07:49,000
Elagluku-gguq nuna teq’aqilaput tamaavet alaicetevkenaki-llu.

61
00:07:49,500 --> 00:07:59,900
Tau͡gaam-gguq makut tua-i nutarat neqet iluit qiluit-llu egtengramteki

61
00:08:00,000 --> 00:08:13,000
Unavet tau͡gaam tutmararkaunrilngurmun kuvesqelluki yuum tutmarngailkiitnun, etuuralriamun, entaanrilngurmun-llu.

62
00:08:13,500 --> 00:08:25,000
Tua-i-am maa-i egciyaurtut mer’em ceńaq tua-i man’a neqngurrluku tamakunek alerquuteseng maligtaqunrilamegteggu maa-i.

63
00:08:25,800 --> 00:08:36,500
Tua-i cali tuaten kuigem mat’um un’um kuigpallraam kencikluku atullerkaa tuaten ayuquq wangkutnun.

64
00:08:39,800 --> 00:08:49,800
Okay, as far as the river’s, in spring or summer, the rules of their forefathers were that they were told not to throw

65
00:08:50,000 --> 00:09:01,500
If there should be leftovers that can’t be eaten from the winter, that you do not throw these into the river.

66
00:09:02,500 --> 00:09:08,000
If you do, there’s a chance that the new fish will not come to that river.

67
00:09:11,500 --> 00:09:21,000
Au͡gna, au͡gna wani taringecurlagnayukluku nallulriarulaata makut, una-llu wani yaquleyagiurteńek pilria.

68
00:09:23,000 --> 00:09:31,500
Neqnek wangkuta egcisciigatukut, yugmek-llu egcilriamek niiteksaitua man’a engelkarrluku.

69
00:09:31,800 --> 00:09:37,000
Tau͡gaam ellaita ukut qatellriaput neqnek egqaqilartut.

70
00:09:37,300 --> 00:09:38,300
Tua-i.

71
00:09:43,500 --> 00:09:50,000
He didn’t want any misunderstanding of throwing away.

72
00:09:50,500 --> 00:10:00,000
He’s saying that the native people as a whole are told that you don’t throw away food.

73
00:10:01,500 --> 00:10:07,000
He just wanted to make that clear because he doesn’t say that they do that.

74
00:10:09,900 --> 00:10:17,900
But he has seen, you know, people, you know, who don’t have that kind of rule

75
00:10:18,500 --> 00:10:23,000
Throwing fish away just the way the are.

76
00:10:27,000 --> 00:10:32,000
Icigg’ qigcik’kuvgu-gguq ca imna neqngungraan

77
00:10:32,500 --> 00:10:43,400
Qaill’-gguq-qaa icigg’ cut-atullruaci qigciklerpeci pitaciatun?

78
00:10:43,500 --> 00:10:49,000
Wall’u-gguq-qaa tauna piciatun kepuryuumauq neqa?

79
00:10:49,900 --> 00:10:59,500
Makut tamaa neqet wangkutnun cali inerquutekumallruut imumi, tayima-wa tua-i unani-ll’ imarpigmiutaat pillilriit.

80
00:11:00,000 --> 00:11:10,800
Neqet wangkuta piqertuutamek aturluta kepuusqevkenaki, tau͡gaam uluamek aturluta kepluki uruumakata.

81
00:11:10,900 --> 00:11:15,400
Tamaa-i tamat tamakutgun tau͡gaam pisqelluki.

82
00:11:15,500 --> 00:11:23,000
Inerquutauluteng piqertuutaq aturluku neqnun taukunun pisqevkenata.

83
00:11:24,000 --> 00:11:29,500
Kumlaskata tau͡gaam ner’arkaukatki qimugtet maani tagumarilriit

84
00:11:30,000 --> 00:11:36,000
Kuigmi cali piqertuarluki inerquutekluki neqa tauna unani wall’ akulmi.

85
00:11:36,500 --> 00:11:44,000
Nugumalria piqertuutarmek kepuusqevkenaku inerquutnguluni tua-i tamana.

86
00:11:44,500 --> 00:11:53,500
Tua-i tuaten au͡gna ayuquq. Piqertuutaq atuusqumavkenani akulmi wall’ maani-llu.

87
00:11:54,400 --> 00:11:58,400
Tua-i piqertuarluku tamana cali assikevkenaku.

88
00:11:58,500 --> 00:12:02,500
Kelgalarniluki cali neqairut’larniluki tuaten

89
00:12:03,500 --> 00:12:10,200
Aulukestemta tangvagaqamikut picuvvlagluta tuaten pillrit tamakut neqet.

90
00:12:11,000 --> 00:12:13,500
Yaa, he has that answer.

91
00:12:14,000 --> 00:12:17,000
Elisa, piqertuarluki?

92
00:12:18,000 --> 00:12:18,800
Axe.

93
00:12:19,000 --> 00:12:29,000
Okay, okay. There’s a way that you cut rather than hitting, hitting motion like an axe or what

94
00:12:29,500 --> 00:12:37,000
Unless they’re frozen and can’t be cut any other way, then you show respect if it’s thawed.

95
00:12:38,800 --> 00:12:43,000
Neqerrluaraat, neqerrluarnek pilaqeput tua-i dry fish.

96
00:12:43,800 --> 00:12:48,500
Leftover-aarqamta qimugtellegnun tua-i tuntuaput.

97
00:12:49,300 --> 00:12:54,000
Taumun qimugtelilriamun yugmun tua-i tunluki cikiutekluki.

98
00:12:54,200 --> 00:12:59,400
And he also wanted to say that if they have leftover, like…

99
00:13:00,400 --> 00:13:05,000
…cat-wa ayuqenrilnguut naunraat.

100
00:13:05,500 --> 00:13:18,500
Au͡gkut-llu berries-aat tua-i-w’ unitetuaput iqvasqenrilkeput tau͡gaam atsalingraan, you know, tegumanrilnguut.

101
00:13:19,000 --> 00:13:30,000
Tau͡gaam uniciaqameng aqvaarkauluki atsat piyualuni pillrukuni pavani atmagluki.

102
00:13:30,800 --> 00:13:41,500
Unangliqkuni tua-i uniciqerluni natmun tuavet piarkaunrilngurmun nutaan aqvaluki taukut atsat.

103
00:13:42,300 --> 00:13:50,500
Wall’u yuk ikayungqerquni tua-i unicivkenani piarkauluku.

104
00:13:51,000 --> 00:13:59,800
Cali atsaungraata tamaani-am yuilqumi amllengraata pitsaqutmek tutmarluki pisqevkenaki

105
00:14:00,000 --> 00:14:03,500
Makut salmonberries-aat, tan’gerpiit.

106
00:14:03,800 --> 00:14:06,800
Tau͡gaam amlliurluki avitaalriacetun.

107
00:14:06,900 --> 00:14:11,800
Tua-i ilii pinritsaange’rmi amllessiyaagqameng tutmalaraput.

108
00:14:12,000 --> 00:14:31,500
Cali imkut naunraat nertukput wangkuta, quagcit, quagcit, angukaat-llu, napat-llu akuliitni atsat

109
00:14:31,600 --> 00:14:41,000
Tamaa-i cali nallullikci ilait mercuullugpiit, agautaat, atsaanglluut

110
00:14:41,400 --> 00:14:45,500
Tua-i cali tamaa-i tamakut iqvatukeput napat iluatnek.

111
00:14:46,500 --> 00:14:50,000
Tau͡gaam inerquutnguluteng-am ilait.

112
00:14:50,500 --> 00:14:55,500
Nallullikten tayima tulukaruut atsaitnek neqaitnek

113
00:14:56,000 --> 00:15:01,500
Waten tua-i plant-aq atsarugarnek nevumaluni waten kavirpak.

115
00:15:02,300 --> 00:15:04,500
Tua-i-gguq tulukaruut neqait.

116
00:15:04,800 --> 00:15:08,500
Nerkumteki tamakut naulluqertarkauluta.

117
00:15:09,400 --> 00:15:21,500
Cali yuilqumi imkut inerquutnguluteng neresqevkenaki kanaqliit neqait. Uquutvaguanek-wa pilaqeput.

118
00:15:22,000 --> 00:15:26,000
Tuqunaqluteng tua-i poison-aaruluteng tua-i tamakut.

119
00:15:27,500 --> 00:15:35,500
Cali tua-i tamaa-i tamakut mulngakluki irniamteńun apertualuki assiiluciat.

120
00:15:36,500 --> 00:15:42,000
Cat-llu tua-i tamakut naunraat neryunarqellriit cali apertualuki.

121
00:15:45,000 --> 00:15:49,000
Ikiituut tuaten tamakut tamaa-i nertukput.

122
00:15:49,500 --> 00:16:00,000
Cuassaaryaraput-llu makut Kass’at apqaitnek spinich, tua-i allakarmeng-am nunamek teguyarauluteng

123
00:16:00,500 --> 00:16:04,000
Ciilqaat tuaten tamaa-i tamakut.

124
00:16:05,000 --> 00:16:15,900
Makut-llu napat cuyait naugaararqata cali imkut tegg’ivailgata nerluki.

125
00:16:16,000 --> 00:16:23,000
Tua-i unatminek cayugluni nerluki, tua-i egmian tamualuki nerluki imkut.

126
00:16:24,900 --> 00:16:28,500
Tamakut assirluteng naugaararqameng.

127
00:16:28,600 --> 00:16:32,000
Tua-i tamakut nertukput naunraat tamakut.

128
00:16:32,500 --> 00:16:39,000
Ilait-wa tua-i nallunrilketen cat tua-i naunraat. Nallunritlikten cat.

129
00:16:42,900 --> 00:16:47,000
Imkut wiinga nalluanka ilait.

130
00:16:48,000 --> 00:16:56,000
Makut tang tua-i imkut, imkut waterlily-nek pitukait Yugtun im’ caulriit?

131
00:16:58,900 --> 00:17:02,000
Wiinga-w’ au͡gna qitevtellren taringenrilkeka.

132
00:17:03,800 --> 00:17:09,500
Imkut nauw’ cuyarpalget nanvani kuiguani-llu pugtalriit?

133
00:17:09,500 --> 00:17:14,900
Imkut-qaa? Canek ima tanem pitukait?

134
00:17:15,000 --> 00:17:18,000
Nallunaicaaquq-am atra. (Nallunricaaqaqa.)

135
00:17:18,100 --> 00:17:19,000
Paparnat pilliut?

136
00:17:19,100 --> 00:17:20,000
Paparnat.

137
00:17:20,800 --> 00:17:24,800
Tua-i tang tamakut atutaciit nallukenka.

138
00:17:24,900 --> 00:17:26,900
Wii-ll’ nalluanka.

139
00:17:27,000 --> 00:17:32,000
Tua-i au͡gkut ava-i waten ilait umyuaqekenka qanrutkanka plant-at.

140
00:17:32,100 --> 00:17:34,400
Ilaqerciqan au͡gna qanellra?

141
00:17:34,500 --> 00:17:36,500
Carrarmek ilaqaqerlaku. (Ii-i.)

142
00:17:37,000 --> 00:17:47,500
Tua-i-wa ava-i makut-llu naunraat ilakekai uum kalikam uum iluanelnguum naunraat-llu tua-i makut pillerkait.

143
00:17:47,600 --> 00:17:57,500
Makut-llu cat tua-i anagulluki uitaarkauluki cumerrnarqellrunritut wangkuta nallemteńi.

144
00:17:58,000 --> 00:18:07,000
Caanguaruarkaq tua-i caanguaruarkaukan amllessiyaakuni caanguaruciqngami ilii unakellemta.

145
00:18:08,500 --> 00:18:19,000
Tau͡gaam tua-i engelqerrluta cumercetetullruitkut tua-i egtarkaunrilngurmek nang’arkamteńek

146
00:18:19,500 --> 00:18:23,000
Yuilquq-wa tua-i qigcikngamegteggu yuut imkut

147
00:18:24,000 --> 00:18:29,500
Cat-llu piyarameng nunait tua-i ava-i qanllemtun qigcikngamegteggu.

148
00:18:30,500 --> 00:18:38,500
Amlleriluku ca ciptarkauluku pivakaasqessuitellruat wangkutnun.

149
00:18:39,000 --> 00:18:43,000
Tegussiyaagesqessuitellruat ciptarkauluku.

150
00:18:44,500 --> 00:18:49,500
Tua-i-w’ alinguqelriatun piluku yuilquq yuilqurrungraan.

151
00:18:49,600 --> 00:18:54,000
Cat-llu nauyaraata nunaita alinguqellriatun-wa tua-i.

152
00:18:56,000 --> 00:19:05,500
Amllermek, amllerpagmek ciptarkamek avurcecuitellruitkut aanamta wangkuta.

153
00:19:05,600 --> 00:19:08,500
Ellait-llu-wa tua-i pitullrullilriit.

154
00:19:09,000 --> 00:19:26,400
Tau͡gken-am makut ilait naunraat cali amlleriluki piaqamteki kenirarkat, kenirluki piarkaput au͡gkut-llu quagcit wall’ angukaat

155
00:19:26,500 --> 00:19:36,000
Tua-i tamakut tau͡gaam tua-i wiinga kiingita kenirluki amlleriluki pit’laraput qemagtelaamteki kenirraarluki.

156
00:19:36,500 --> 00:19:47,000
Tua-i tamakut tau͡gaam tua-i wiinga kiingita kenirluki amlleriluki pit’laraput qemagtelaamteki kenirraarluki.

157
00:19:50,800 --> 00:20:01,700
Okay, as for berries, he says much like what they had said…

158
00:20:02,000 --> 00:20:10,000
Maa-i-wa elitnaurvigmi Kass’artarrlainarmek elitnaurameng, iciw’ nalluit-gguq amlleret.

159
00:20:10,300 --> 00:20:23,000
So, Eliza is saying that, you know, there was just so very much that we can learn of our culture, the ways.

160
00:20:24,500 --> 00:20:35,300
Even just the plants by themselves, if you look at that leaving everything else, they’re really just numerous

161
00:20:35,400 --> 00:20:43,000
That we can learn and our children can learn, but they’re not learning because they’re not taught in schools.

162
00:20:45,000 --> 00:20:52,000
Ilumun amlleqapiartuq nallukengarci, elpet-llu-w’ nallukengaten aperyaraungraata.

163
00:20:52,500 --> 00:20:55,000
Nallukengaci amlleqapiartut.

164
00:20:55,400 --> 00:21:02,500
Cali-llu waniwa qanrumayaaqelriaci tamatumek. Cali ilii cali qanrutkumanrituq cali.

165
00:21:03,500 --> 00:21:07,000
Tamaa-i tau͡gaam taringevkarluku piaput, piukut waniwa.

166
00:21:07,100 --> 00:21:09,000
Au͡gkut-llu-w’ tua-i ava-i…

167
00:12:10,800 --> 00:12:12,900
Quyana cakneq tailuci.

168
00:21:14,000 --> 00:21:15,000
Quyana.

169
00:21:19,000 --> 00:21:20,000
Ilaput.

170
00:21:20,700 --> 00:21:27,000
Au͡gkut nangneqliqluki piqataranka neqkaput makut plant-at.

172
00:21:27,200 --> 00:21:33,500
Cali avelngaat ikayularaitkut neqkamteńek ayuqenrilngurnek.

173
00:21:34,500 --> 00:21:43,500
Aterpaggluki-llu pingailketen tayima ayuqenrilata atrit.

174
00:21:43,900 --> 00:21:55,000
Tua-i avelngaat cali nertukemteńek uksuarmi neqkarcilartut caqussayuteng tua-i tamakut imirluki muirluki.

175
00:21:55,500 --> 00:21:58,900
Wangkuta-ll’ yuarluki tua-i nunam iluanek camaken.

176
00:21:59,000 --> 00:22:07,500
Tua-i tamakut cali nertukput avelngaat quyurtelarait ayuqenrilnguut atellgutkevkenateng.

177
00:22:07,600 --> 00:22:18,700
Un’gani-llu cali tua-i tauna coast tua-i cali tamakut avelngaat piit ayuqenrilnguut cali nertukput quyurtetuluki ellaita.

178
00:22:18,800 --> 00:22:24,000
Tua-i tau͡gaam wangkuta neqairluki teguigaqluki tua-i-w’ assiata.

179
00:22:24,500 --> 00:22:26,800
Akutaqluki atutuluki.

180
00:22:27,000 --> 00:22:30,000
Tua-i nangneqliqluku au͡gna piaqa.

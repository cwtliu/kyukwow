1
00:00:01,960 --> 00:00:05,510
Cunaw’ atellgutkekemken.

2
00:00:07,010 --> 00:00:09,370
Qalarrluteng test-arluku.

3
00:00:09,375 --> 00:00:10,845
Yaa, tua-llu?

4
00:00:10,845 --> 00:00:11,920
Qalarrluten cali.

5
00:00:11,920 --> 00:00:12,780
Qaillun?

6
00:00:12,785 --> 00:00:13,685
Piciatun.

7
00:00:14,540 --> 00:00:15,730
Yaa.

8
00:00:18,090 --> 00:00:21,080
Quseryukataryugnarqua wii.

9
00:00:22,180 --> 00:00:23,950
Kitak’ ayagnia.

10
00:00:24,300 --> 00:00:27,640
Qaill’ ellangellerpeni umyuaqsiu?

11
00:00:28,305 --> 00:00:37,940
Yaa, ellangellemni wani ellangellruunga un’gani Tagyaram iluani.

12
00:00:37,940 --> 00:00:39,920
Tauna naanguaqsaagaa.

13
00:00:42,365 --> 00:00:47,875
Tauna naanguaqevkenaku. Atam [?]... hey!

14
00:00:48,915 --> 00:00:53,105
Yaa, ellangellemni ellangellruunga Tagyaram iluani.

15
00:00:54,555 --> 00:00:58,645
Aterluni tauna nunallerput Quunermek.

16
00:01:02,765 --> 00:01:05,055
Quunermek.

17
00:01:05,755 --> 00:01:13,885
Ellangarteqarraallemni wani im’ullruunga

18
00:01:15,015 --> 00:01:17,645
Kiimecukelallruukut.

19
00:01:17,645 --> 00:01:21,180
Ellamun-llu mom-ama anevkarqanga

20
00:01:21,180 --> 00:01:27,450
Tua-i kiarrnaurtua, tuar tang maani avatemteńun ella pimalalria.

21
00:01:27,450 --> 00:01:34,620
Iciw’ kiimeta tuar tang yuuluta. Umyuarteqaqlua-llu kiimeta yuuyukluta.

22
00:01:34,890 --> 00:01:44,210
Ukut-llu angiinka tekitnaurtut yuilqumek tuar. Wangni yuilqumek tekicukaqluki.

23
00:01:44,210 --> 00:01:48,810
Nunapiamteńek cunaw’ Qinarmek tekitelallinilriit.

24
00:01:48,810 --> 00:01:54,770
Tuamtell’ aataka wani ayagnaurtuq.

25
00:01:54,930 --> 00:02:01,040
Tekiutnaurtuq canek Kass’artarnek-wa tua-i kipukengaminek.

26
00:02:01,040 --> 00:02:13,080
Cunaw’ Ciutmi call’ uani cali Tagyaram iluani taumek ilura’urluminek kipusvigtelallrullinill’.

27
00:02:13,080 --> 00:02:16,510
Caaqami cali ayalallruuq.

28
00:02:16,610 --> 00:02:21,630
Maligcugyaaqaqamni yaaqvanun piqatarniaqluni.

29
00:02:21,630 --> 00:02:26,090
Tua-i-ll’ apcamni Ekvicuarmiunun ayakatarniluni.

30
00:02:26,090 --> 00:02:34,670
It turned out, what did they call their resident Caucasian in Eek again?

31
00:02:34,670 --> 00:02:37,940
Tuavet cali Kass’artelalliniluni.

32
00:02:37,940 --> 00:02:48,040
Tua-ll’ murilkenglua, maligtelangluku-llu aataka.

33
00:02:49,200 --> 00:02:59,140
Tua-i tuavet wani Ciutmun ilura’urluanun Kass’artaqlunuk. Tua-i kiingan taumun maliketulua caqa’arqami.

34
00:02:59,390 --> 00:03:06,120
Yugnun maliksuitellruanga. Tua-i nacikangramnia maliksuunii, yuilqurrlainarmun tau͡gaam

35
00:03:12,610 --> 00:03:19,210
Tua-i-ll’ murilkengama nalluyagucuirullua.

36
00:03:19,210 --> 00:03:26,700
Cali ukut neqlilput Cuuvalegmiut, cali taum tua-i nunakelallemta uakariini

37
00:03:26,700 --> 00:03:31,880
Taukut cali tua-i tuaten ayuquryukaqluki, kiaguuryuki-llu.

38
00:03:32,150 --> 00:03:37,000
Umyuartequtaqluki tuaten, kiaguuratuyukluki.

39
00:03:37,000 --> 00:03:39,940
Tuantaqluteng amllerrluteng taukut.

40
00:03:39,940 --> 00:03:47,920
Aya’agqata-ll’ tang tau͡gken umyuaqngateksaunaki-llu upa’agqamta.

41
00:03:49,800 --> 00:03:54,410
Tua-i-ll’ murilkenglua tua-i.

42
00:03:55,680 --> 00:03:58,640
Itrarluta-llu.

43
00:04:01,270 --> 00:04:05,970
Tamaani-wa kinguqlinglallruyaaqellriakuk wangkuk.

44
00:04:06,830 --> 00:04:11,920
Ugna-llu tungkeqerlunuk yuumallruukuk kiirramegnuk.

45
00:04:11,920 --> 00:04:21,700
Tua-i-ll’ au͡g’umek Qinarmun itranemteggun kinguqlinglunuk.

46
00:04:21,700 --> 00:04:27,130
Qurrelvagmun uksuiyaturiluta im’ungluta

47
00:04:27,130 --> 00:04:31,370
Taumek ug’umek wani kinguqlinglunuk.

48
00:04:31,370 --> 00:04:36,420
Tua-i-ll’ tua-i tayima.

49
00:04:37,050 --> 00:04:41,510
Tua-i-ll’ imkulua

50
00:04:42,410 --> 00:04:50,780
Qukaqlircarametaqluta, cali tuani itrallemteńi Qurrelvagmun uksuillemteńun tag’aqluta.

51
00:04:53,180 --> 00:04:56,650
Tau͡gaam elitnaurvingan 19...

52
00:04:57,610 --> 00:05:05,090
Elitnaungarcata 1951-aami uani Tuntutuliarmi

53
00:05:05,920 --> 00:05:10,810
Ayayuirutellruukut tamaaken ayagluta.

54
00:05:11,820 --> 00:05:16,570
Tau͡gaam-llu tamaa-i wani qanrucimalallruukuk-llu tua-i

55
00:05:16,570 --> 00:05:20,770
Waten-llu alerqulallruakuk aatamegnuk:

56
00:05:20,950 --> 00:05:30,380
"Carangllut-gguq enem iluani carrirturluki. Carrirturluki-gguq cat tamalkuita, natret.

57
00:05:31,900 --> 00:05:35,820
"Cat-llu pellernarqengraata ciqirqelluki."

58
00:05:35,820 --> 00:05:41,240
Umyuartequlluki-llu-gguq ciqitaqluki

59
00:05:41,240 --> 00:05:48,790
Picuyuglunuk, wall’ unguvamayuglunuk, wall’u assirlunuk yuuyuglunuk naulluuyuunanuk.

60
00:05:48,790 --> 00:05:55,610
Wall’u kenirmigluki-llu-gguq anutaqluki caarrlut.

61
00:05:55,610 --> 00:06:02,330
Waten piluki wavet kenimun piluki anutaqluki-llu.

62
00:06:03,500 --> 00:06:10,210
Atam-gguq tamaani yuut wani tanqingqerrsulriit

63
00:06:10,870 --> 00:06:16,330
Tanqingqerrsulriit clean up-aarturluteng tamakut pitullrulliniut

64
00:06:16,330 --> 00:06:19,740
Tuaten essuiculriit-gguq.

65
00:06:21,370 --> 00:06:32,710
Ilait-gguq tua-i tuaten piuratulrit, naulluuyuunateng-llu-gguq tamakut yuut.

66
00:06:34,860 --> 00:06:47,640
And on their hems, he said that though they weren’t baptized, they’d emit light from their hems, and the tips of their sleeves, and here from their neck openings.

67
00:06:48,250 --> 00:06:56,000
Waten tanqigmek anllungaqluteng. Tarrarteng’e’rmeng-llu ellami tan’gerciyuunateng.

68
00:06:56,000 --> 00:06:58,850
Tamaa-i tuaten qanrutetullruakuk.

69
00:06:58,850 --> 00:07:06,110
Tamakut-ll’ angllumanrilnguuyaaqluteng, nalluvkenateng tamaa-i.

70
00:07:06,110 --> 00:07:14,700
Tuamtellu-gguq naulluulriit pelqevkenaki uqlautekengramteki kenugtelarlaput.

71
00:07:14,700 --> 00:07:20,940
Tamaa-i-gguq carrluk-gguq yugnun agtuucuituq.

72
00:07:20,940 --> 00:07:24,870
Menuurcuituq-gguq yuk kevgiulria.

73
00:07:26,550 --> 00:07:38,780
Tau͡gaam naulluulangraata-llu ilani naulluungaitetulliniluni.

74
00:07:38,780 --> 00:07:40,410
Tamaa-i tang.

75
00:07:40,410 --> 00:07:48,210
Tuamtell’ wani kevgiurturalriit

76
00:07:48,210 --> 00:07:56,370
Iciw’ tamakut-llu qeciit carrirluki uqlautek’nge’rmegteki

77
00:07:58,050 --> 00:08:05,580
Erurilriani-gguq au͡ga’atuut, tau͡gaam-gguq yugmun nepcuitut.

78
00:08:08,890 --> 00:08:10,920
Tua-i wani...

79
00:08:10,920 --> 00:08:16,920
Tuamtell’ cali makut qantat wani

80
00:08:16,920 --> 00:08:21,150
Makut wani qantat iciw’ erurturluki cat.

81
00:08:21,150 --> 00:08:28,550
Neqallret-llu tutmallermun pinrilcaarturluki pitullrulliniluteng.

82
00:08:31,990 --> 00:08:42,410
Tua-i-ll’ cali wani amlleq qanruyun nalluyagutarput maa-i tamalkumta.

83
00:08:42,410 --> 00:08:52,470
Wangkuta-llu, Yuulriani wangkuta qanruyutet Yup’igtaat nalluyagulluki.

84
00:08:53,190 --> 00:08:55,010
We’ve forgotten them.

85
00:08:55,010 --> 00:09:02,920
Tuamtell’ cali waten wani

86
00:09:03,180 --> 00:09:10,690
Ava-i, icivaq cali Naparyarrarmiumek qalartellriamek niitellrulrianga.

87
00:09:12,190 --> 00:09:18,530
Wiinga-llu eneqerluki, qanruyutek’lalqa-llu eneqerluku waten:

88
00:09:18,770 --> 00:09:22,920
Eneqaqercetaarluku, eneqaqercetaarluki-gguq.

89
00:09:22,920 --> 00:09:25,260
Waten-llu aatama qanrut’lallruakuk:

90
00:09:25,260 --> 00:09:30,730
"Eneqaqercetaarluki-gguq nallunringraitki qanruquratuit."

91
00:09:30,730 --> 00:09:44,160
Taumek-gguq qanruyutnek qanrutestemteńek-llu taqsuqeksaunata, tau͡gaam niicugniaqluki qanrit murilkelluki tangvagluki piarkaulliniluta.

92
00:09:47,990 --> 00:09:55,460
Waten-llu qanrut’lallrukiitnga wiinga tua-i assiiturluama

93
00:09:56,860 --> 00:10:03,750
Assiiturluama pilaqiitnga cunaw’ qanruyutmek

94
00:10:05,220 --> 00:10:09,570
"Yuk-gguq qaskukegcipiatuuq."

95
00:10:10,250 --> 00:10:14,490
Murak-ll’ ava-i imna Naparyarrarmium taum qanrutkellra.

96
00:10:14,490 --> 00:10:18,590
Murak kiinga ciknayaramun atuuvkenani cali.

97
00:10:19,620 --> 00:10:28,630
Yuk-gguq qaskukegcipiatuuq, assirluni tangellra tangniqluni, apqevceńek cute-arluni.

98
00:10:29,270 --> 00:10:36,400
Tau͡gken-gguq tuamtellu-gguq murak angutem tekiciiqaa, murakegtaar.

99
00:10:36,400 --> 00:10:40,920
"Cakneq-lli-gguq equgcigpaa."

100
00:10:40,920 --> 00:10:47,970
Equgcilria-gguq tamana qupciqaa, ilua qipepiarluni.

101
00:10:48,150 --> 00:10:58,480
Tua-i-gguq yuk tuaten, wangkuta-gguq yugni tamalkumta tuaten umyuarput assiiculria tuaten ayuquq.

102
00:10:58,870 --> 00:11:07,190
Tuamtell’ cali angutnguli wall’ arnauluni tuaten ayuqluni.

103
00:11:07,190 --> 00:11:17,240
Tuamtell’ cali muragmek-gguq tekiciiquq qipepiamek, murak qipluni.

104
00:11:17,240 --> 00:11:20,230
Tua-i-llu-gguq eqgciatepiarluni tangellra.

105
00:11:20,230 --> 00:11:32,500
Tua-llu-gguq qupsaagluku qupciqaa, elatii kiimi man’a qaskua qipluni, ilua nalqipiarluni aspiarluni.

106
00:11:32,710 --> 00:11:40,490
Ikiunge’rmi-gguq yuk, kegginarrliq’nge’rmi, tuaten qipellriacetun ayuqeng’e’rmi

107
00:11:40,490 --> 00:11:52,160
Umyuaqegcikuni, umyuaqegcikuni-gguq tuaten ayuquq muragtun qipellriatun, ilua nalqigluni, ilukegcipiarluni.

108
00:11:52,160 --> 00:12:00,360
Tuamtell’ aspiarluni tangellra, straight-arluni murak equgcigciqnganani

109
00:12:00,360 --> 00:12:06,290
Qupsaagluku-gguq qupciqaat ilua qipepiarluni.

110
00:12:06,290 --> 00:12:10,140
Tua-i-gguq cali tuaten yuk ayuquq.

111
00:12:10,140 --> 00:12:17,150
Kenegnang’e’rmi, kegginaqegcing’e’rmi, assinge’rmi, wall’u waten assirngalnge’rmi

112
00:12:17,380 --> 00:12:23,840
Ilua-gguq tuaten ayuquq yuk umyuarrliqellria.

113
00:12:25,000 --> 00:12:27,180
Taumek wani

114
00:12:31,460 --> 00:12:35,780
Maa-i makut umyuaqelararkaput.

115
00:12:35,780 --> 00:12:41,480
Waten-llu yuut assiilkurluki-llu piksaunki.

116
00:12:41,740 --> 00:12:48,970
Ayuqenritut, umyugait-llu ayuqenritut tuaten tautun muragtun.

117
00:12:48,970 --> 00:12:53,040
Muragcetun wangkuta ayuqelliniukut yugni.

118
00:12:53,040 --> 00:12:56,440
Wiinga-llu tuaten qanrucimalallruunga.

119
00:12:56,440 --> 00:13:04,530
Qiperrlugluama tua-i ikiungama qanruyutnek niitelallruunga.

120
00:13:04,530 --> 00:13:08,960
Tua-i-ll’ tuaten, tuaten-llam qanrutaqatnga-llu

121
00:13:10,550 --> 00:13:15,860
Ap’artelalrianga-llu iliini, "Ciin? Ciin tuaten ayuqluni?"

122
00:13:15,860 --> 00:13:19,940
Tua-i-gguq yuk tuaten ayuquq.

123
00:13:19,940 --> 00:13:24,930
Qaskukegcilria-gguq tuaten straight-arnganani, ilua qipluni.

124
00:13:25,120 --> 00:13:27,290
Tamalkurmeng tuaten

125
00:13:29,140 --> 00:13:40,580
Assiitellriit, assilriit-llu tuaten tua-i elatait qipngalnge’rmeng, ilukegciluteng umyuaqegciluteng pitulliniluteng.

126
00:13:41,960 --> 00:13:47,310
Tamaa-i tamakut umyuaqnarqelaryaaqaput makut.

127
00:13:47,960 --> 00:13:50,420
Tua-i cali wani

128
00:13:52,900 --> 00:13:59,400
Yuum piqangraakut kiularavkenaki.

129
00:13:59,750 --> 00:14:07,220
Anagyaaqeksaunata-llu, assiryukeksaunata-llu.

130
00:14:07,580 --> 00:14:14,450
Maani-llu tarrartellemteńi ilamteńi-llu assinruyukluta piqaqsaunata

131
00:14:14,450 --> 00:14:20,460
Tau͡gaam assiilucirput wangkuta umyuaqaqluku.

132
00:14:20,460 --> 00:14:27,190
Tau͡gaam-llu assiilucirput umyuaqaqluku

133
00:14:27,190 --> 00:14:37,370
Ilaliurturalput-llu taqsuunaki wangkuta assiitellerput pivkenaku.

134
00:14:39,230 --> 00:14:44,340
Ilaliuqcaarluki tau͡gaam yuut yuunaqliniluta.

135
00:14:44,840 --> 00:14:51,790
Tuamtell’ cali waten call’ qanrucimalallruukuk:

136
00:14:53,190 --> 00:14:58,000
Atam-gguq an’aqamegnuk

137
00:14:58,330 --> 00:15:04,010
Egmianun-gguq ankumegnuk ellam qukaa tangerqilauk.

138
00:15:04,900 --> 00:15:08,860
Ellam-gguq Yua elingratartuq.

139
00:15:09,390 --> 00:15:19,560
Ella-gguq paqnakerrlainarluku, kiarterrlainarluku, tamakut-llu agyat cuqyutet, cuqyutait.

140
00:15:19,560 --> 00:15:24,640
Tuamtell’ call’ akerta sass’aqellruluku yuut.

141
00:15:24,640 --> 00:15:33,510
Tamaa-i-llu wani sass’anek makunek wani atulangllemni

142
00:15:33,740 --> 00:15:38,910
Aataka atam sass’anek piyuitellruuq, akertekun tau͡gaam.

143
00:15:38,910 --> 00:15:45,840
Tua-i wani ellamek-ll’ itraarluni, anrraarluni itraqami qanlallruuq

144
00:15:45,840 --> 00:15:49,220
"Erneq-gguq qukartuq. Nernariuq-gguq."

145
00:15:49,220 --> 00:15:54,940
Maaten tang sass’aqa pinaurqa qukarluni, amta-ll’ sass’amek tangerqengaunani.

146
00:15:54,940 --> 00:16:05,710
Tuamtell’ caaqami akerta pugqe’rcan egalernun qanernaurtuq, "One kela’agtuq-gguq."

147
00:16:05,710 --> 00:16:09,360
Maaten cali sass’aqa tangerrnaurqa one kela’agluni.

148
00:16:09,360 --> 00:16:16,610
Tua-i cali sassauyugngalliniluni pekqurallrakun maaggun tangvagluku.

149
00:16:20,110 --> 00:16:26,760
Ellaitni nallunaunani, wangkutni nallunaqluni tamana.

150
00:16:30,450 --> 00:16:38,780
Nallunaqngalengraata murilkellriit tamakut tuaten pitulliniut.

151
00:16:38,780 --> 00:16:46,930
Ava-i-am au͡gna-llu uumi tauna icivaq niitellemni, niigartellemni au͡gna

152
00:16:46,930 --> 00:16:51,740
Eneqaqaqeka au͡gna cali waten qanrucimalalqa

153
00:16:51,740 --> 00:16:55,440
Yuk pillerkaa.

154
00:16:55,440 --> 00:16:59,410
Tuamtell’ cali qanrut’lallrulua

155
00:16:59,770 --> 00:17:07,110
Makut-wa kasngunarqengraata, takarnarqengraata qanrutkumaarkaulriit.

156
00:17:07,110 --> 00:17:09,840
Atam qanrutkumaarkaullinilriit.

157
00:17:09,840 --> 00:17:18,240
Tuamtell’ cali kasngunaqpiangraata qalarutetulliniluku.

158
00:17:18,240 --> 00:17:21,670
Tuamtell’ qanrut’lallruatnga

159
00:17:32,360 --> 00:17:36,290
Nalluyaguartaqa-am qanerkaqa wani.

160
00:17:36,290 --> 00:17:42,510
Iciw’ cakviussiyaallemni

161
00:17:42,690 --> 00:17:50,720
Cakviussiyaallma kinguani wani waten iliini qanerkanka, pitsaqenritua, nalluyagutelaranka.

162
00:17:50,800 --> 00:17:56,120
Tau͡gaam-llu waten umyuaminek-llu ping’e’rmi

163
00:17:56,120 --> 00:18:01,730
Yuut waten yuut umyuaminek ping’e’rmi

164
00:18:03,050 --> 00:18:07,700
Pinarqut, umyuaqnarqut wani.

165
00:18:07,700 --> 00:18:13,710
Ava-i qanelrianga, ava-i qalarcaaqellrianga au͡g’umek qanqatarlua nalluyagutaqa

166
00:18:13,710 --> 00:18:23,260
Tuani cakviurpapiallemni, ilarrlainaqellruamki-llu taukut uksuq imumi arulaillret week-am iluani.

167
00:18:23,260 --> 00:18:27,650
Tau͡gaam kitak’ umyuarteq’lalta

168
00:18:28,160 --> 00:18:32,910
Cakviungramta yuut tamarmeng aturaat.

169
00:18:32,910 --> 00:18:35,790
Aturaat yuut tamarmeng.

170
00:18:38,380 --> 00:18:46,140
Yuk-llu kiimi piyukevkenani, yuut tamarmeng cakviutulliniut umyuameggnek

171
00:18:46,140 --> 00:18:50,910
Iliini wani cakneq cakviuraqluteng.

172
00:18:51,000 --> 00:18:58,670
Tua-i cali qanrutkumalallret, qanlallret waten:

173
00:19:01,790 --> 00:19:10,270
Yuk-gguq ellminek piyukellria umyuiqetuuq, kiituani-gguq usvillugtuq.

174
00:19:10,980 --> 00:19:18,890
Tua-i-gguq-wa waten umyuarteqngami: "Wiinga kiima nangtequa umyuamnek."

175
00:19:18,890 --> 00:19:25,420
Tau͡gken ellam iluani yuut tamarmeng nangteqtuluteng maani.

176
00:19:26,250 --> 00:19:35,250
Taumek wani waten pivkenata, umyuamteńek kiimeta nangteqsukevkenata.

177
00:19:35,700 --> 00:19:47,800
Tau͡gaam umyuaqaqluki allat-llu nangteqellriit, tau͡gaam-llu pray-autaqluki wangkucicetun nangtequrlurmilriit umyuameggnek.

178
00:19:48,600 --> 00:19:56,470
Maa-i wani cakneq erenret ilaitni cakviurnaqluni erneq tekitelartuq.

179
00:19:56,470 --> 00:20:02,180
Elpeci ap’lararci umyuarpeceńek hard time-arniluci.

180
00:20:02,180 --> 00:20:05,670
Tua-i tamaa-i-nguuq tamana.

181
00:20:06,440 --> 00:20:11,020
Kitak’ kiimeta umyuarteqsukeksaunata.

182
00:20:11,020 --> 00:20:16,660
Instead, let all of us people consider each other

183
00:20:16,660 --> 00:20:19,750
Pray-akun-llu umyuaqutaqluta piniartukut.

184
00:20:20,940 --> 00:20:23,220
Tua-i waten pitalii.

185
00:20:36,130 --> 00:20:41,160
Tuaten [?].

186
00:20:48,850 --> 00:20:51,800
Qaillun-wa qanerkailama

187
00:20:51,800 --> 00:20:56,290
Kiingan qanerkaqngamku qalartellrianga au͡g’umek.

188
00:21:35,040 --> 00:21:37,510
Qanra. Qanra.

189
00:21:42,730 --> 00:21:49,190
Aling kingu’urrluku camera-liurteńgurtellriaten qimugteḿek.


1
00:00:00,000 --> 00:00:01,920
...ayagalallrat

2
00:00:04,300 --> 00:00:07,790
Kit’ellrianek niiqurangukut maa-i.

3
00:00:07,792 --> 00:00:12,972
Cam, qaillun taukuk wani qalarutekniagken.

4
00:00:14,257 --> 00:00:24,047
(Yaa.) Ayuqeltassiigullukek (Ii-i.) cukanrarluni cukaunani kit’ellrak, kit’elallrak naliak amllenrua ciin-llu?

5
00:00:26,677 --> 00:00:31,607
Kitak’ tamana wani qanrutkeqerru.

6
00:00:33,937 --> 00:00:46,657
Tamaa-i, tamaa-i tamatum nalliini ayagassuutengqertut qayanek.

7
00:00:47,047 --> 00:00:59,922
Tua-llu anuqengararutaqateng qaspengqerrluteng-llu imkunek maklaaret qiluitnek.

8
00:00:59,922 --> 00:01:05,252
Irnerrlugnek qaspernek all’uki pitulinek.

9
00:01:05,382 --> 00:01:11,802
Tamakunek qayam una painga, iciw’ uivenqellriit?

10
00:01:12,127 --> 00:01:14,837
Qayanek-qaa tanglallruuten? (Yaa.)

11
00:01:14,837 --> 00:01:17,052
Iciw’ uivenqellriit?

12
00:01:17,052 --> 00:01:22,472
Kinguqaminek qumigluku qayam painga.

13
00:01:22,477 --> 00:01:32,977
Tua-i-llu nutaan pelacinaunrilngurmek tapengyaarmek pinevkarluku piliameggnek nemerluku. Tua-i-gguq ket’garluku.

14
00:01:33,022 --> 00:01:41,002
Tua-i qairem waten pilangraani iterciiganani qayaan iluanun.

15
00:01:41,647 --> 00:01:45,747
Tuaten pitulliniit, pitullruut.

16
00:01:45,982 --> 00:01:51,742
Qayaan iluanun iterciiganani meq qumikngani.

17
00:01:52,227 --> 00:02:01,277
Tua-ll’ makut wani angyat kill’uteng-llu piksaitelaryaaqut.

18
00:02:01,357 --> 00:02:12,972
Tau͡gaam mat’um, mat’um aturyulallrata atungnaq’lallrata picurlagavkalarai.

19
00:02:12,972 --> 00:02:19,162
Picurlagatek’larai taangamek aterpagcimalria.

20
00:02:19,702 --> 00:02:24,322
Tamakutaitellrani picurlalriartaitellruuq.

21
00:02:24,517 --> 00:02:32,207
Picurlalriamek niicuitellruukut kiagmi kit’ellriamek.

22
00:02:32,347 --> 00:02:43,977
Maa-i mat’um, mat’um tua-i atuusqumanricaaqaat nunat tamarmeng yuita ayagyuat.

23
00:02:44,427 --> 00:02:47,957
Ayagyuanrilnge’rmeng-llu pilalriit.

24
00:02:48,077 --> 00:02:54,117
Kanevtellriatun waten, kanevtellriatun ayuqluku.

25
00:02:54,362 --> 00:02:59,762
Tua-i tuaten wii ayuqekutela’arqa, kanevtellriatun.

26
00:02:59,847 --> 00:03:09,917
Iciw’ kanevciaqamta tua-i kanvelalria. Imna-ll’ taryirissuutmek pilallerput kanvaqluni.

27
00:03:10,247 --> 00:03:23,727
Tuarpiaq umyuartequra’rqama tuaten tua-i kanvutekluku man’a aturyulallrat.

28
00:03:24,140 --> 00:03:29,560
Tamakut camek nallullruut tamatutaitellrani.

29
00:03:29,640 --> 00:03:35,450
Tamakutaitellrani picurlagayuunateng.

30
00:03:35,450 --> 00:03:45,460
Tuaten tua-i. Angenricaaqut-ll’ au͡gkut ayagassuutek’lallriit. Qayat kiingita ayagassuutait.

31
00:03:47,290 --> 00:03:57,750
Man’a kitak’ cali waten maa-i niiqurangelriakut qanruyutet niitnaunrirniluki.

32
00:03:57,750 --> 00:04:04,700
Elpeni cali murilkellerpeni ciin qanruyutet qanruteknanrirpakartatki?

33
00:04:04,700 --> 00:04:17,350
Tua-i, tua-i au͡gkut, au͡gkut ciuqlimta, ciuqliput nang’ngata.

34
00:04:18,010 --> 00:04:31,040
Qanruyutet tamakunek ciuqlimteńek qanrutkestairucata. Qanrutkestairutut.

35
00:04:32,910 --> 00:04:38,880
Ilaita-llu nallunrit’laryaaqellikait tayima.

36
00:04:39,700 --> 00:04:46,130
Qanruyun ak’allaq niitelaryaaqellikii.

37
00:04:46,630 --> 00:04:52,900
Tamaa-i qanrutkurtairucami.

38
00:04:53,310 --> 00:05:06,870
Atam tamakut tamaa-i angullrenka qalaruyutseng cimiqetaarpek’naku.

39
00:05:06,870 --> 00:05:12,500
Atauciq tua-i atauciuluku qalarutkuratuat.

40
00:05:12,710 --> 00:05:17,390
Uum qalartaqami qanrutkaqluku.

41
00:05:17,390 --> 00:05:23,350
Akaurpailgan allam uum qanraqami qanrutkaqluku.

42
00:05:23,510 --> 00:05:33,590
Tamaa-i tamakunek tegganrurtellrianek qalarutkestairucameng

43
00:05:33,860 --> 00:05:45,000
Qanruyun man’a qanrutkuranriraat nang’ngameng tamakut qalarutkestek’lallri.

44
00:05:45,680 --> 00:05:53,660
Waten, waten cali makut wani ciuliaput waten qanerturalalriit

45
00:05:53,660 --> 00:06:05,990
Qanerturalalriit-wa tuar, tuar qanruyutet pinrillrat ayagyuanun elliluku qanrucunairutniluta.

46
00:06:06,220 --> 00:06:12,400
Ciin, ciin tamana cali tuaten piularta maa-i?

47
00:06:12,400 --> 00:06:20,340
Tua-i maa-i tang atungekvut tua-i tamana imna qanrutkelallrat.

48
00:06:20,960 --> 00:06:24,860
Qanrutkelallrat atungekvut.

49
00:06:26,317 --> 00:06:33,187
Qanqauteng’e’rmi aturciigaliluku ilii.

50
00:06:33,487 --> 00:06:39,827
Niicugnirraarluni tua-i-ll’ ayagluni tua-i unilluku.

51
00:06:42,362 --> 00:06:51,592
Tamaa-i tamana ciuqvaar umyuaqluku ilaita pilallruut.

52
00:06:51,592 --> 00:06:54,672
Maa-i tua-i qanrutkelallrat.

53
00:06:55,067 --> 00:07:01,557
Qanruyun atunrirciqniluku-ll’ wii niigartelallruunga.

54
00:07:01,697 --> 00:07:07,907
Qanrutestairuskata qanruyun atunrirciqniluku.

55
00:07:07,967 --> 00:07:12,007
Avani ciuqvaarni niigartelallruaqa.

56
00:07:15,572 --> 00:07:23,142
Maa-i-qaa tamana niitelallren elpeni piciurtenguq qanruyun atunrir[ciqniluku]?

57
00:07:23,142 --> 00:07:28,122
Ii-i, ii-i, piciurtuq tua-i maa-i.

58
00:07:28,707 --> 00:07:42,067
Tang au͡gkut yaaqvaq-llu tekitarkaq nallunrilngurtun pilallrulliniut, nallunrilngurtun.

59
00:07:48,742 --> 00:07:54,812
Camek wani elpet tua-i paiciryullerpenek

60
00:07:55,302 --> 00:08:04,712
Wangkuta ayagyuani wall’u niicugnilriani camek alerquutmek paicirluta.

61
00:08:04,712 --> 00:08:05,732
Ii-i.

62
00:08:05,737 --> 00:08:08,057
Camek elpet paiciryarcikut?

63
00:08:08,462 --> 00:08:14,952
Paiciutekaqa, paiciuteksugyaaqek’ngaqa waniwa:

64
00:08:15,262 --> 00:08:20,172
Kenkulluci, ayagyualriani kenkulluku.

65
00:08:20,172 --> 00:08:25,082
Ilaci cangayugcetaarpek’naki pisqelluci.

66
00:08:25,082 --> 00:08:30,752
Ilakelriatun ayuqulluci elpeceńek.

67
00:08:30,752 --> 00:08:39,702
Maa-i tang makut wani iqlutmun ayagarcukaarangelria

68
00:08:40,902 --> 00:08:45,822
Qanruyutni, wall’u cangayullni ayagneqluku.

69
00:08:45,867 --> 00:08:53,477
Ayuqlutek, ayuqlutek arnaunge’rmi tuaten ayuqliriuq.

70
00:08:53,767 --> 00:09:05,577
Cangayuutni iqlutmun ayagarutekarkauluku. Iqlutmuqrulluku, iqlutmuqrutekluku.

71
00:09:06,737 --> 00:09:15,987
Tau͡gaam waten, waten atam cangayugcetaarpek’nani ilaci ayagyuallguceci.

72
00:09:15,987 --> 00:09:22,402
Angutngurtengraan wall’ arnaurtengraan ayuqluku piurquvci

73
00:09:22,402 --> 00:09:30,032
Imutun tua-i uqisngauralriatun, uqisngauralriatun ayuqniartuci.

74
00:09:30,102 --> 00:09:38,622
Man’a maa-i umyuaqelarniaran catairut’nge’rma-llu wii.

75
00:09:39,187 --> 00:09:44,247
Ii-i, quyana. Quyana qalangssaulluta.


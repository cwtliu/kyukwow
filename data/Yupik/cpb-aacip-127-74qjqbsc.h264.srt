1
00:00:06,870 --> 00:00:08,230
Yaa, kitakwa.

2
00:00:08,385 --> 00:00:14,680
Ii-i, au͡gna apyutkellren, ca ukveqciqsia?

3
00:00:14,680 --> 00:00:19,650
Au͡gkut ciuliaput, ciuliamta waniwa ukveqaqkiit.

4
00:00:19,840 --> 00:00:24,340
Una-gguq waniw’ arcaqerluku wangkuta ukveqkilaut:

5
00:00:24,465 --> 00:00:29,195
Mat’um-gguq Ellam Yuan tangvagaakut kanavet.

6
00:00:29,285 --> 00:00:34,785
Tauna-gguq nalluyagucaqunata. Ellam Yuan-gguq tangvagaakut.

7
00:00:34,950 --> 00:00:45,630
Tua-i-llu-gguq taum wani nallunrilkumteggu qanrucunarluta-gguq pikilta.

8
00:00:46,565 --> 00:00:50,275
Qanruyuteput maligtaquluki.

9
00:00:50,445 --> 00:00:59,805
Tauna-gguq tua-i wangkuta piluaqautekaqerput qanrucunallerput, narurcivkenata yuuluta.

10
00:00:59,840 --> 00:01:10,190
Tua-i-llu-gguq ukut ciulirnemta waten piciqaakut: "Ellualriamek yugmek aterpag..."

11
00:01:10,190 --> 00:01:11,250
...qanellren.

12
00:01:13,765 --> 00:01:24,295
Una-gguq nalluyagutenrilkumteggu arcaqerluku Ellam Yuanun tangvaucirput, taum umyuartumek cikirciqaakut.

13
00:01:24,495 --> 00:01:30,405
Narurcilriaruvkarngaunata-llu ciulirnemta ayuqucirtuutaitnek.

14
00:01:30,485 --> 00:01:36,140
Tuaten-llu-gguq pikumta umyuarturiarkauluta.

15
00:01:36,140 --> 00:01:40,710
Qanyulimek-lu aterpagcimaarkauluta.

16
00:01:40,710 --> 00:01:45,660
Waten-llu: qanellra-gguq nakrarkauguq taum.

17
00:01:45,700 --> 00:01:50,400
Qanellri-gguq tamarmeng piciulriaruarkaugut.

18
00:01:50,415 --> 00:01:56,015
Qanruciicetun-llu-gguq tuaten qanruciatun piarkauluteng.

19
00:01:56,840 --> 00:02:07,330
Uum-gguq Ellam Yuan quyakekunikut tuaten ayuqlirivkarciqaakut, qigcikekumteggu callemteńi tamalkuitni.

20
00:02:07,430 --> 00:02:17,160
Tua-i-llu-gguq qigcikekumteggu, ciulirneput-gguq tau͡gaam tamalkuita qigcikekumteggu Ellam Yuan qigcikciqerput.

21
00:02:17,220 --> 00:02:20,260
Tua-i tuaten qanruyutiit.

22
00:02:21,175 --> 00:02:33,905
Mat’umek niicuileng’e’rmeng tuqumalriit maktellerkaatnek, yuk umyuarteq’lallrulliniut tua-i yuk tuqukan tuquarkauyukluku yuunqigtarkaunrirluku.

23
00:02:34,875 --> 00:02:46,495
Nallunrilkuvgu-wa elpet piciryaran, allat-llu-qaa piciryaraita assilria wall’ assiilnguq piciryaraitni nallunricugngaan?

24
00:02:48,450 --> 00:02:50,190
Yaa, yaa.

25
00:02:50,195 --> 00:02:55,185
Man’a allat yuut piciryaraat

26
00:02:56,335 --> 00:03:07,410
Waniwa ukut allat yuut piciryaraat waniwa, akusrarteḿun ukut calilriit Kass’anek aterpagingalriit

27
00:03:07,410 --> 00:03:12,800
Makutgun-llu tiiviitgun arcaqerluku piciryaraq man’a

28
00:03:12,900 --> 00:03:20,570
Ellailkarcaraq ciuliamta inerquutekellrat, akusrarcaraq arcaqerluku cimigulluku

29
00:03:20,570 --> 00:03:24,260
Yumteńun-llu ilaitnun cumigutevkarluku

30
00:03:24,420 --> 00:03:29,490
Man’a akusrarcaraq ukut aipamta allat yuut waniwa.

31
00:03:30,970 --> 00:03:36,430
Assilria-mi ca piciryaraat assirta Kass’at?

32
00:03:38,115 --> 00:03:41,510
Assilriamek-qaa Kass’at piciryaraat?

33
00:03:41,510 --> 00:03:43,170
Allat-wa tua-i yuut.

34
00:03:44,185 --> 00:03:53,015
Makut wangkuta Yugni piciryararput assilria waten-am ayuqut cali:

35
00:03:53,305 --> 00:04:04,075
Nunani tamaitni ciuliaput qanrucunarluki, neplirpek’naki-llu yuusqeng’e’rmegteki.

36
00:04:04,075 --> 00:04:09,530
Tau͡gaam-am erneq atauciq qanrutketulliniat.

37
00:04:09,530 --> 00:04:17,680
Yuk tuani ernermi akusrarteng’e’rmi tua-i ernerpak yaavet tupallerminek ayagluku

38
00:04:17,740 --> 00:04:27,260
Ikingqaluni-gguq, qasgimi-llu imumi neplisciigalkiitni nepliryaraq ikingqaluni ataucimi.

39
00:04:27,265 --> 00:04:29,415
Tuaten-gguq ayuqluteng.

40
00:04:29,415 --> 00:04:38,685
Tang ata uitarrlainarcetevkenaki tuaten pivkaraqluki pilallinikait.

41
00:04:38,685 --> 00:04:46,895
Tamatum-gguq tau͡gken tauna erneq pelluan tuaten-am pisqevkenaki, tua-i nepaunaki uitasqelluki.

42
00:04:47,085 --> 00:04:58,795
Tua-i tamaaggun imumek waten angniryuumilallrat ernermek-am ataucimek cikirluki tuaten pilallinilriit ciuliaput.

43
00:04:58,795 --> 00:05:04,435
Allat-mi yuut waten assilria piciryaraat qaill’ nallunriciiqsia?

44
00:05:06,270 --> 00:05:14,730
Waten ilamta yuut allat piciryaraat assilria tangerqumteggu.

45
00:05:14,915 --> 00:05:17,995
Waten au͡gkut ciuliaput ayuqut:

46
00:05:18,700 --> 00:05:29,170
Au͡gkuni tuntuni quyurtaatulini uitallruunga. Allakarmeng-llu ukut Mamterillerni nakmiin pimeggnek tuntungqertut.

47
00:05:29,190 --> 00:05:36,920
Akiarmi-llu nakmiin tunturluteng, Akiacuarmi-llu, pagaani-llu ingrini.

48
00:05:37,030 --> 00:05:43,920
Taukut-llu allakaqtaarluteng waten quyurtaalartut pillgutkevkenateng.

49
00:05:43,920 --> 00:05:47,880
Tua-i-llu piqerluteng waten qanlartut:

50
00:05:47,885 --> 00:05:56,955
Tang taukumiut wall’ Akiarmiut wall’ Mamterillermiut tuaten piarkauluki. Tuntuteng ukut aulukqatallinikiit.

51
00:05:56,955 --> 00:06:03,235
Assirluni-ll’ tamana taqellrat piciryaraat.

52
00:06:03,320 --> 00:06:07,650
Angu ataki wangkuta tamaagguiqaalta.

53
00:06:07,660 --> 00:06:14,270
Tuaten piyaurrluta assilliniuq taman’ piciryaraat maligcunaqluni.

54
00:06:14,500 --> 00:06:23,170
Tamaa-i assilria piciryaraq maliggluku pilallruut inglukutevkenateng.

55
00:06:23,570 --> 00:06:30,630
Mat’um nalliini tuaten ayuqsunarqukut wangkuta Yup’ik Nation-aarullemteńi.

56
00:06:30,635 --> 00:06:35,525
Nunarraat ukut tamarmeng ayuqenrilngurnek piciryararrangqertut.

57
00:06:35,525 --> 00:06:38,945
Cali-ll’ ayuqenrilngurnek taqiucugluteng.

58
00:06:40,210 --> 00:06:52,930
Taringcetaarutekluku, ukut-am camek assinrulriamek qaqiutelliniut Atmaulluarmiut, wangkuta-llu ciungani tamatumek qaqiuteksaunata.

59
00:06:52,935 --> 00:07:02,685
Maaten yuvrirarput wangkuta tuaggun taqellratgun pikumta piluaqerciqlinilriakut assinrulriakun.

60
00:07:02,685 --> 00:07:03,435
Camek?

61
00:07:03,995 --> 00:07:07,625
Mat’um nunamta auluklerkaanek.

62
00:07:07,625 --> 00:07:12,645
Cali-llu nunamta piklerkaatnek, wangkutnun tusngallerkaanek.

63
00:07:12,700 --> 00:07:19,130
Tuaggun-llu pikumta wangkuta umyuallgutekluta pinirikanirluta.

64
00:07:19,130 --> 00:07:20,450
Cauluni?

65
00:07:20,455 --> 00:07:24,090
Nepailngurkun ayagarkauluta.

66
00:07:24,090 --> 00:07:25,950
Waniwa caucia:

67
00:07:26,025 --> 00:07:38,760
Man’a nunavut nakmiin pivut wangkuta teguluku ataniurarkauluku, allamun pikestekenrilkiinun Kass’amun ataniurcetevkenaku.

68
00:07:38,760 --> 00:07:45,930
Au͡gkut ciuliamta ataniullruciatun nunavut man’a ataniurarkauluku

69
00:07:45,930 --> 00:07:50,710
Naken allamun tekitanek yaaqvanun ataniurcetevkenaku.

70
00:07:50,715 --> 00:07:58,485
Tamaa-i tamana elluaq assilria ayuquciat maliggluku wangkuta piarkauluku.

71
00:07:58,485 --> 00:08:06,440
Ukut tau͡gken aipaimta piciryaraat aturluku pikumta neplirarkaulliniluta.

72
00:08:06,440 --> 00:08:10,290
Calluagarkauluteng, piksugiiluteng tuaten.

73
00:08:10,297 --> 00:08:17,747
Qanemyuugararkauluteng-llu tuaggun yuk piyuaniluku ellaita nunautemegteggun.

74
00:08:17,747 --> 00:08:22,277
Wangkuta Yugni tuaten ciuliaput piitut.

75
00:08:23,087 --> 00:08:27,737
Nepailngurkun tau͡gaam assilriakun yuullruut.

76
00:08:28,687 --> 00:08:35,487
Unuamek maa-i amllermi angayuqait tamarmeng calilartut akingengnaqluteng.

77
00:08:35,892 --> 00:08:45,642
Tamatum-mi, tamakuni-mi irniangqerquneng kia irniarit piciryaramteńek alerquaqatartaki?

78
00:08:46,112 --> 00:08:54,542
Mat’um nalliini waten ayuqut: ukut aipaimta akingengnaqluteng.

79
00:08:54,762 --> 00:09:03,772
Them even though some are instructed to work to earn money

80
00:09:03,772 --> 00:09:12,482
Akingaqameng taangamun tau͡gaam tunluki usviirutekluki, akngirqutekluki, picurlagatekluki-llu.

81
00:09:12,482 --> 00:09:20,662
Ukut angayuqaita tuaten pisqenrilengraiceteng, elluarrluki akingutait aulukesqengraiteki

82
00:09:20,667 --> 00:09:24,782
Auluksugpeg’naki umyugailkarutekluki tau͡gken.

83
00:09:24,782 --> 00:09:29,812
Taumek ilait caliarpaurraarluki ciqitelarait.

84
00:09:29,812 --> 00:09:37,782
Tamarmek angayuqait caliluteng, ukut-llu mikelnguut kia qanrutqatartaki ernerpak cataiterr[aarluteng]?

85
00:09:38,562 --> 00:09:46,252
Ukuk angayuqaulriik elicungcarciqakek qalarulluki caliyaramek.

86
00:09:46,252 --> 00:09:56,722
Waniwauguq-llu taum caliangqellerkaa angutem wall’u arnam:

87
00:09:56,722 --> 00:09:59,792
Niisngakuni tau͡gaam caliarpaugarkauguq.

88
00:09:59,792 --> 00:10:01,932
Nuu, taringeksaitan apyutka.

89
00:10:01,937 --> 00:10:03,727
Unuamek irniangqe[llriit]...

90
00:10:04,797 --> 00:10:12,967
Makut unuamek calilriit angayuqait, ilaita-llu paisterluteng

91
00:10:13,117 --> 00:10:17,877
Ilaita paistaita waten ayuqut:

92
00:10:18,312 --> 00:10:20,552
Acivaqaniryugluteng.

93
00:10:20,557 --> 00:10:28,112
Mikcuayagaat-llu imkut paistemeng qanellritnek qallalluteng acivaqaniyagaraqluteng.

94
00:10:28,112 --> 00:10:31,412
Cauciinaku tamana, taringuma[vkenaku].

95
00:10:31,417 --> 00:10:38,652
Ilii tau͡gken paistem kinguagni angayuqaagni ayuqucirturluki.

96
00:10:38,652 --> 00:10:43,072
Akultuluni-ll’ tuatnalria paigiluni assirluni.

97
00:10:43,077 --> 00:10:50,892
Ayuqucirturluki elluarrluki pillerkaatnek, niisngallerkaatnek-llu mikyaangraata.

98
00:10:50,892 --> 00:10:54,322
Assiilngurmek ayuqucirturpek’naki.

99
00:10:54,362 --> 00:11:04,402
Au͡gkut nallunritua tanglartua-ll’ mikcuayagaunge’rmeng ilait cacirteng nallunge’rmegteggu acivaqanirnaurtut.

100
00:11:04,407 --> 00:11:12,857
Uum paisteteng, paistiita iqlutun ayuqucirturluki yuucurlallerkaatnek tayima.

101
00:11:12,876 --> 00:11:20,898
Qaillun-mi unuamek wani makut ayagyuaput wangkuta imucetun agturluki?

102
00:11:21,681 --> 00:11:29,104
Piciryramteńek wall’ umyuaqegtaarmek qaillun tamatumek nallunrirceciiqeceta?

103
00:11:30,091 --> 00:11:37,197
Unuakumi tupallratni arcaqerluki ayuqucirturluki assirluki.

104
00:11:37,206 --> 00:11:43,584
Nuu, makut wani maa-i ak’a ellmeggnek umyuameggnek atungelriit.

105
00:11:43,594 --> 00:11:47,394
Qaillun-gguq tamakut kitugcugngaciqceta?

106
00:11:47,768 --> 00:11:54,679
Kitugcugngaaput ava-i au͡gkut ciuliamta kitugculaiciicetun.

107
00:11:54,696 --> 00:12:02,230
Ayuqucirtualuki, qalaruqu’urluki, eq’ukuavkenaki unganaqluki tau͡gaam.

108
00:12:02,237 --> 00:12:04,826
Maligcugnaqluta ellaitnun.

109
00:12:04,840 --> 00:12:17,051
Tuaten ayuqengraata, assiilngurmek-llu atungraata atullrat caknerpak ikiarassiyaagpek’naku, tau͡gaam inerqualuki kenekluki.

110
00:12:17,062 --> 00:12:24,773
Iqua-llu tamana atullra assiilucia nasvagluku, tuaten ayuqnaqniluku.

111
00:12:26,266 --> 00:12:32,943
Una-gguq-am nunualuku pilria, wall’u qancurlagalluku pilria

112
00:12:32,946 --> 00:12:39,124
Wall’u waten: "Elpenek-wa pingnaqluten qanrut’ngerpet niicugpek’nak tuaten ayuqellriaten,"

113
00:12:39,143 --> 00:12:46,443
Imutun-gguq kaugtuutatun tuknitauq taumun tuaten qanrucunailngurmun.

114
00:12:46,444 --> 00:12:55,722
Tau͡gken-gguq waten pikuni: "Cangallruyuksia elpeni? Elpetun ayuqua wii."

115
00:12:55,999 --> 00:13:01,766
Yuk tamarmi ataucimek umyuangqertuq, umyuallgutekluni.

116
00:13:01,767 --> 00:13:12,623
Tau͡gaam qanruyutem-gguq ukanirpak yuk taumek aprumallrungraan, assiitellriamek-llu yuk aprumallrungraan

117
00:13:12,635 --> 00:13:19,335
Uum-gguq tau͡gaam yuum qanran kitugtetua ukanirpak umyualinqigtelluku-llu

118
00:13:19,348 --> 00:13:22,214
Mernuyagucuunaku.

119
00:13:22,932 --> 00:13:30,788
Tuamta-llu nerinisngialliqsuunani, "Qaku niisngalriarurteqatarta?" Tuaten-gguq piksaunaku.

120
00:13:30,789 --> 00:13:39,000
Qacuiqsaunaku-gguq qalaruqurallermikun kitugtarkaugaa tuaten ayuqellria.

121
00:13:40,354 --> 00:13:48,865
Ak’a tamaani qasgingqetullratni qasgini yun’erraat qalarutetullruit elitnaurluki-llu cayaraitnek.

122
00:13:48,871 --> 00:14:00,126
Tau͡gaam maa-i mat’um nalliini elitnaurvignek akmaken tekitanek elitnauristengut allakarmeng piciryaralegnek.

123
00:14:00,859 --> 00:14:03,937
Ukverit-llu allakaunruluteng.

124
00:14:03,954 --> 00:14:09,810
Cali mat’um tiiviim arcaqerluni tuacetun elitnaurvigmi.

125
00:14:09,811 --> 00:14:20,466
Yaa, tuaten watua mat’um nalliini ayagyuaput allat piciryarameggnek mat’um elitnaullrata

126
00:14:20,654 --> 00:14:31,754
Tuaten ayuqlirivkarai qanrucunairulluki, umyuarteng aturluku, nepengluteng pinginanermeggni TV-nek.

127
00:14:33,773 --> 00:14:35,684
Tangvagluteng.

128
00:14:35,693 --> 00:14:41,982
Ukut-llu makut piciryarat Bible-aat waten ayuqucirturluta:

129
00:14:41,989 --> 00:14:55,355
"Iingita aglumayaraq tau͡gaam kiingan tangvagaat, tegliurluteng, tuquciluteng, akusrarutekiluteng."

130
00:14:55,365 --> 00:14:59,787
Iimteggun tungaunaki tamakut tangvagluki.

131
00:14:59,794 --> 00:15:08,838
Tamaa-i tamatum arcaqerluki iqlutmurutai Kass’am mat’um piciryaraan yup’ut.

132
00:15:10,258 --> 00:15:13,919
Tua-ll’ avavet ukveqkengamteńun.

133
00:15:13,930 --> 00:15:24,030
Yuk ukverpek’nani calritesciigatuq, naulluutni-llu elluarrluku ukverpek’nani kitugingaunaku.

134
00:15:25,661 --> 00:15:28,450
Iluumuulriaruuq tamana.

135
00:15:28,464 --> 00:15:35,653
Ak’a qanemcimariut tamakut tuaten ukverpek’nateng yuullermeggni.

136
00:15:35,666 --> 00:15:44,610
Ukut Bible-aat qanrutaitkut, "Qanrucunailnguq-gguq ukvelriarunrituq." Tuaten qanertut Bible-aat.

137
00:15:44,621 --> 00:15:54,432
Avani-llu tua-i tuaten wangkutni Yupiani tuaten aterpagingauq ukvelriarunrilngurmek qanrucunailnguq.

138
00:15:54,986 --> 00:16:01,686
Ukvertalriarunrilngurmek aterpagingauq qanrucunailnguq.

139
00:16:02,075 --> 00:16:07,353
Ciuliamta tuaten tua-i avaken aterpagingaluku tauna.

140
00:16:07,355 --> 00:16:15,033
Tauna-llu-gguq ukvelriarunrilami qanrucunailngurmi yuucurlagtuq-gguq.

141
00:16:15,033 --> 00:16:19,789
Imuuyaaqeciquq-gguq piqunqeggluni pinirliuluni-llu

142
00:16:19,808 --> 00:16:33,552
Tau͡gken-gguq ukut ciuliarneret, au͡gkut ciuliamta, tauna waten caciilnguq qanrucunaunani tau͡gken pilria waten qanrutkaat:

143
00:16:33,561 --> 00:16:35,427
Au͡gtarnaqniluku.

144
00:16:35,437 --> 00:16:42,893
Imutun-gguq ayuquq, tuquniaralriit au͡gtarnarinilaraput mat’um nalliiini.

145
00:16:42,905 --> 00:16:51,116
Tauna-gguq qanrucunailnguq umyuani aturyukii tuaten ayuquq au͡gtarnaqluni-gguq.

146
00:16:51,128 --> 00:16:59,805
Waten-gguq piarkauguq: caciilnginanermini-gguq alqunaq tayimqertarkauguq paallagluni waten:

147
00:16:59,820 --> 00:17:06,575
Kill’uni, wall’u tuqutauluni, wall’u ellminek akngirrluni.

148
00:17:06,581 --> 00:17:08,903
Alqunaq tua-i tuquluni.

149
00:17:08,918 --> 00:17:18,307
Waniwa-gguq paallagluni caciilnginanermini uqilalimek wall’u pinirlimek aterpagingallrung’e’rmi.

150
00:17:18,824 --> 00:17:26,336
Tamana-gguq pitekluku qanrucunailnguut au͡gtarnarqellrianek aterpagtelallruit ciuliamta.

151
00:17:27,018 --> 00:17:35,363
Yupiit wani qanruyutengqertut imucetun tua-i commandment-aaqluku, alerquutnek. Aturtait elluarrluteng piaqluteng.

152
00:17:35,375 --> 00:17:42,619
Iliit una wani alerquutemta ayuquq: imkut wangkutni...

153
00:17:43,847 --> 00:17:49,624
Waten-llu cali ayuqluni tamana qalaruciyaraq ciuliamteńi:

154
00:17:50,485 --> 00:17:59,819
Yuk-gguq ata tang umyuaqacaulria yuum allam yuinek ayuqucirturiyuitellria yuk.

155
00:18:00,057 --> 00:18:08,002
Ukut tau͡gaam nakmiin yun’i kiingita ayuqucirtuagaqluki elluarrluki pillerkaatnek.

156
00:18:08,014 --> 00:18:11,303
Allam-gguq tau͡gken yua ayuqucirtuayuunaku.

157
00:18:11,311 --> 00:18:18,978
Tamakut-gguq tuaten ayuqellriit aterpagingaut umyuaqacagnek kiimurrsulrianek-llu.

158
00:18:19,211 --> 00:18:28,511
Ukut-gguq irniani tuaten elluarrluki pisqumangraitki, pisumange’rmiki

159
00:18:29,078 --> 00:18:35,345
Uum allam yui pegingaluki ayuqucirciiganaki-llu.

160
00:18:35,684 --> 00:18:46,173
Imna-gguq tamana tuaten umyuangqellra ukut nakmiin yui assiisqumangraateng atami

161
00:18:46,479 --> 00:18:51,501
Taukut-gguq tau͡gaam irniari tuaten ayuqeciqut.

162
00:18:51,819 --> 00:19:02,519
Au͡gkut tau͡gken imkut qanruteksailkai ayuqucirtuqsailkai imna im’ umyugaa taukut-gguq tau͡gaam aturciqaat.

163
00:19:02,529 --> 00:19:14,018
Tuamta-llu-gguq waten yuk iqlutun umyugiuskumteggu assiitesqelluku wangkutnun-gguq tau͡gaam tememteńun tuciiquq.

164
00:19:14,022 --> 00:19:19,600
Tuaten tamaa-i pulengtaq atulaamegteggu tanglaamegteggu-llu

165
00:19:19,607 --> 00:19:32,596
Yuk umyualinqigtaqami ayuqucillni umyuakacaullni-llu qanrutkelallrunilliat tuaten yuk kingumini ayuqesqevkenaku.

166
00:19:32,605 --> 00:19:38,561
Umyuakacauluku yuusqevkenaku, yuuluaqallerkaa tau͡gaam apertualuku.

167
00:19:38,568 --> 00:19:42,735
Talluqevkenaku yuk elluarrluku pisqumaluku.

168
00:19:42,751 --> 00:19:50,217
Umyualinqigtaqami-gguq yuk tuaten ayuqlirilartuq tangellni tamalkuan ayuqucirturluku.

169
00:19:50,223 --> 00:19:56,035
Tua-i-llu waten ellangellemni malrugnek arnagnek tangvallruunga.

170
00:19:56,048 --> 00:20:04,804
Akiarmi allanrungraan nutaan-llu tangenge’rmiu ayuqucirturluku elluarrluku pillerkaanek.

171
00:20:04,813 --> 00:20:08,202
Qalarruugulluku angliulluku-llu.

172
00:20:08,216 --> 00:20:14,094
Aipaa-llu Kuinerrarmi cali tuaten ayuqluni nutaan.

173
00:20:14,107 --> 00:20:24,340
Kass’aq-llu Yugtun taringyuilengraan taringetulitun pitarrluku qalarulluku, engelallagalluku, angliulluku cakneq.

174
00:20:24,351 --> 00:20:29,040
Pitatekluki tuaten angliulluki.

175
00:20:29,048 --> 00:20:35,314
Tua-i-llu piqerluni arnat iliita Kass’aq agayuvigmi qanertuq

176
00:20:35,332 --> 00:20:47,188
Tauna-gguq elliini umyugaani nallunaitqapigmek Paradise-aamun tuqullermini ayallruuq tuaten ayuqngan.

177
00:20:47,342 --> 00:20:51,820
Yuk tamalkuan qalarulluku ayuqucirturluku-llu.

178
00:20:51,823 --> 00:20:57,723
Tua-i-gguq tauna ellualriaruuq yuk tamalkuan pisqumakii elluarrluku.

179
00:20:57,737 --> 00:21:05,959
Wangkuta-gguq ikayuqengkilta akilillerkarput taumun egmianun umyuaqevkenaku.

180
00:21:06,232 --> 00:21:17,587
Ayuqucirtuutnguuq tamana waten, ukuni-llu Bible-aani Peter-aam igaini naaqilartua waten:

181
00:21:17,591 --> 00:21:26,747
"Uumun ciuligteńgulriamun ukut yuut qalarutesqelluki ciuliqaggluki-llu elluarrluki pillerkaatnek.

182
00:21:26,763 --> 00:21:34,286
"Akingutkellerkaat-llu umyuaqevkenaki, tau͡gaam ciuliqagtellriatun elluam tungiinun."


1
00:00:00,010 --> 00:00:04,270
Enetangqerrluku atuusqumayaaqluku au͡gna ellakegtaar.

2
00:00:04,920 --> 00:00:08,790
Un’gani cali qanrut’laranka unegkut ayagyuat.

3
00:00:09,490 --> 00:00:13,570
Tua-i ilaita, qaill’ tayima pilartatnga.

4
00:00:13,585 --> 00:00:19,275
Ilait tua-i niicugnilartut arulaiqapiaraucimtun.

5
00:00:20,085 --> 00:00:25,805
Niicugnilartut niicugninqegcaarluteng tan’gaurluut nasaurluut-llu.

6
00:00:26,930 --> 00:00:36,710
Tua-i ugkurluut-llu wii waniw’ qanqenganka, tua-i mat’umek maa-i cali qalarut’laranka.

7
00:00:37,305 --> 00:00:42,545
Ayuqucirkaatnek qalarut’laryaaqanka.

8
00:00:43,080 --> 00:00:49,290
Tua-i qaill’ pingailameng, kiumrangailameng-llu niicugniurau͡rlularaatnga tua-i.

9
00:00:49,450 --> 00:00:55,250
Tayima-am iliit cali imna akwaugaq ayagaqurallruyaaqaanga maani.

10
00:00:56,025 --> 00:01:01,855
Tayima irniqatalriit eniitni uitauq.

11
00:01:03,615 --> 00:01:06,435
Taukut eniitni uitanilartuq.

12
00:01:07,910 --> 00:01:23,420
Tua-i-w’ tangerrluku, au͡gkut ava-i angullrenka wii yuut arenqialnguut, maa-i kinguatgun ayuqiitnek, ayuqaitnek tangeqsailngua.

13
00:01:23,640 --> 00:01:28,180
Tang ak’arraurcaaqelria imna ellama nallunrillra.

14
00:01:28,435 --> 00:01:44,965
Tang waniwa allrakunka-llu, allrakungellinilrianga yuinarnek cetamanek, ukut-wa allrakut qulen, ukut-llu qulen cipluteng pingayunek.

15
00:01:46,031 --> 00:01:57,056
Waniwa tua-i cavkenii cali ingna May-aaq tekiskumu cetamaurciiqut ukut qulem cipneri.

16
00:01:59,275 --> 00:02:04,550
Allrakut qulem cipneri.

17
00:02:08,219 --> 00:02:16,819
Tua-i waniwa arenqiatua. Piniryuumiucaaqamcai cakneq, ayagyuani arcaqerluci.

18
00:02:16,976 --> 00:02:21,126
Piniryuumiutepiaryaaqamci au͡g’umun ava-i.

19
00:02:21,883 --> 00:02:32,445
Assircaarluci yuurtesqelluci, qanruyuteci-llu caunrilkevkenaki. Atam maligtaquuraulluci yuurteqaqici.

20
00:02:33,133 --> 00:02:45,058
Atam maligtaquuraulluci yuureskuvci, elluarrluci yuurciiquci, qanruyutevceńun maligtaquuraulluci yuureskuvci.

21
00:02:45,671 --> 00:02:48,446
Yuurciiquci assirluci.

22
00:02:49,514 --> 00:03:02,764
Tua-i waten tang maligtaquterrlainanrilnge’rmi maligtaquurautelleq ukvertalleq-llu tua-i elluarrluni yuunarqellinilria.

23
00:03:02,796 --> 00:03:07,183
Waniwa tang wani tua-i cau͡rlurpeceńi wani,

24
00:03:07,683 --> 00:03:13,621
Yugmek-llu pinerrlugtestemnek tangerrpailegma waten waniw’ elliutekluku.

25
00:03:14,359 --> 00:03:16,309
Tua-i waniwa.

26
00:03:16,916 --> 00:03:22,566
Kia imum qancurlaupailganga waten waniw’ ellirlua.

27
00:03:23,948 --> 00:03:31,073
Tua-i ca tamalkuan pitaciluku waniw’ tangvagcetlemkun.

28
00:03:31,654 --> 00:03:38,754
Pitaciluku ca tamalkuan mikelnguukevkenaku qarulluku piurallra assirtuq.

29
00:03:40,148 --> 00:03:49,198
Atam, atam tuaten tau͡gaam yuk ayuqelria elluarrluni agaurkaullinilria.

30
00:03:49,680 --> 00:04:04,205
Tuaten-llu qaillun pillerkaminun tekiteksaunani, wall’u picurlallerkaminun, pinerrlugcimallerkaminun-llu tekiteksaunani ag’urararkaullinilria.

31
00:04:04,724 --> 00:04:10,411
Tuaten elluarrluni piuralria, maligtaquurautellria tau͡gaam.

32
00:04:11,149 --> 00:04:20,499
Maligtaquurautellria, qanruyutni caunrilkevkenaki aturtu’rqiit tuaten ayuqerkaulliniuq.

33
00:04:21,293 --> 00:04:29,456
Waniw’ wangkuk call’ imna-ll’ aipau͡rluqa-ll’ aipaqutellruukuk navguutevkenanuk.

34
00:04:30,618 --> 00:04:42,256
Wii tua-i umyuaqa navegyaaqellrua, tau͡gaam wiinga imkunritaqa, tuaten elliitun ayuqutenritaqa.

35
00:04:43,306 --> 00:04:48,244
Cunaw’ tang waniw’ ciullekanga tayima anirtaarutkaqa.

36
00:04:48,444 --> 00:04:54,119
Anirta tuaten wii ayuqellrulliniunga umyuaqa navellrungraaku.

37
00:04:55,450 --> 00:05:01,238
Anirta tuaten wii ayuqellrunritliniunga umyuaqa navellrungraaku.

38
00:05:01,963 --> 00:05:06,226
Tua-i waniw’ anirtaarutekluku man’a tekilluku.

39
00:05:07,063 --> 00:05:09,313
Tang cali waniwa:

40
00:05:09,532 --> 00:05:26,232
Maani tua-i imkunek au͡gna ciuqliq ilaitnek-llu yuut kinguvarrluku piunrilkelluku-llu qanelrianek niitaqama,

41
00:05:26,476 --> 00:05:35,401
Wiinga tang tua-i au͡gna ciuqliq tua-i piunritenrituq, piunricugnaituq.

42
00:05:36,045 --> 00:05:46,307
Atam umyuaqelaqeka imna Jesus-aam qanellra waten pilrianek niitaqama, waten qanellra:

43
00:05:47,108 --> 00:05:57,533
Ellii-gguq waniw’ man’a alerquun piunrirrluku tekitenrituq, tau͡gaam-gguq qaqicarturluku.

44
00:05:57,789 --> 00:06:09,902
Tang. Tangerrluku nutaan piunrirciarkam taum piunrurtellrunritaa carraungraan ciuqliit ayuqucillrat alerquutiit-llu.

45
00:06:10,302 --> 00:06:13,939
Piunrircimallrunrituq watqapik.

46
00:06:14,639 --> 00:06:20,489
Tua-i umyuaqela’arqa waniwa umyuaqkacagarluku.

47
00:06:21,083 --> 00:06:25,533
Waqaa waniwa-qaa uicung’ taqnariksaitaanga?

48
00:06:25,602 --> 00:06:27,278
Tua-i taqnariaten.

49
00:06:27,278 --> 00:06:31,665
Kitaki taqnarillrani uitaqerci.

50
00:06:32,440 --> 00:06:43,903
Uitaqerci. Nallunrilkengaqa au͡gna umyuaqelaqengaqa cali makunun ayagyuanun niigarcetqernauqa qanruyun, ai?

51
00:06:43,990 --> 00:06:44,603
Yaa.

52
00:06:44,790 --> 00:06:52,978
Kitaki. Waniwa piciulria taringumariluku:

53
00:06:53,278 --> 00:07:02,478
Pitsaqutmek assiilngiqumta assiilnguput cimiutekairuciiqut,

54
00:07:02,997 --> 00:07:10,609
Tau͡gaam ciunerkarluta irranarqelriamek qanercetaarutmek,

55
00:07:11,623 --> 00:07:25,648
Kenermek-llu alingnarqelriamek narurcilriit piunriutekaatnek, Hebrews 10:26.

56
00:07:25,917 --> 00:07:28,467
Nutaan taq’uq ava-i.

57
00:07:28,861 --> 00:07:31,136
Yaa, quyana. (Pellugtuq.)

58
00:07:32,980 --> 00:07:34,592
Kitak’ tua-i, nuu.

59
00:07:37,268 --> 00:07:41,118
Ellamun aneksaituq qula malrugnek cass’arrluni.

60
00:07:43,562 --> 00:07:50,437
Enem iluani tarritaqami mat'umek cuplumek wavet kapusngaluni tarriterrlainarluni.

61
00:07:50,468 --> 00:07:52,518
Wangkuk waniw' aipaqa-llu.

62
00:07:52,662 --> 00:08:00,887
Pingayunek tau͡gaam iralurrluni yuullruuq tauna tuatnalria nallumegni wangkuk.

63
00:08:01,118 --> 00:08:09,056
??Man’a neqpik akaurtelleq nallunrilkii maa-i akissulriit nunamteńi uitalriit.

64
00:08:09,493 --> 00:08:17,643
Maa-i neqetgun 1976, maani Kusquqvagmi Kuigpiim-ll’ paiyartuani yuvrillrit.

65
00:08:19,118 --> 00:08:22,868
Wangkuta Yupiuniluta ukut Kass’at nalqigucuitaitkut.

66
00:08:25,831 --> 00:08:27,930
Cali waniw’ qanruyutii:

67
00:08:28,859 --> 00:08:35,350
Mat’um-gguq imum mercury-mek pilallrata, camani kuiget...

68
00:08:35,422 --> 00:08:43,758
Matthew, uumek qanresqellruyaaqamteggen: waste and spills (?)

69
00:08:43,887 --> 00:08:47,810
Tauna kingumek ping’erpeni cangaiciiquq.

70
00:08:47,996 --> 00:08:49,630
Time-arput una piuq.

71
00:08:49,702 --> 00:08:50,808
Ak’anun pingaituq.

72
00:08:50,834 --> 00:08:56,536
Tamaa-i tamana kangia ciumek nalqigutnaluku, tamana maa-i caliama kangia.

73
00:08:57,811 --> 00:09:04,695
Maa-i waniwa kiirrarma imucetun qau͡gyami ceńami uitalriami atauciq kanevnerrartun uitaunga.

74
00:09:04,728 --> 00:09:10,363
Waten nalqigucaaqaqama asgurilua yuut waten arulairtengnaqlaraatnga.

75
00:09:10,710 --> 00:09:17,739
Tau͡gaam wangkuta taringumakumta tayima aipaagni waten yup’ut ayuqluki waten uitayanritukut.

76
00:09:18,766 --> 00:09:25,343
Maa-i-gguq tamatum neqemta, wangkuta neqpiim nallum pillrata

77
00:09:25,728 --> 00:09:29,190
Ner’aqamteki, makut tenguut arcaqerluki

78
00:09:31,334 --> 00:09:38,190
Arnaq una neqpigmek nerumaluni tamakunek assinrilngurnek wangkuta nalluluki

79
00:09:38,560 --> 00:09:40,858
Makut aipaimta taringumanritellret

80
00:09:40,886 --> 00:09:47,059
Wiinga tua-i yugnek caliangqertua ayaglua

81
00:09:47,225 --> 00:09:52,946
Aipau͡rluqa unitaarluku irniapuk pingraata.

82
00:09:53,127 --> 00:09:55,560
Taumek picirluku wavet taivkaraqa.

83
00:09:56,300 --> 00:09:58,242
Maa-i cali taqeksaunani.

84
00:09:59,631 --> 00:10:04,631
Tauna tang unakekumku maa-i camek unakutellriatun piciqua.

85
00:10:05,210 --> 00:10:11,855
Nallumteńi neqpimteggun makut akissulriit uqlautiitgun navgullratnek makut neqput

86
00:10:12,665 --> 00:10:24,028
Una-gguq yugkaq qamani qingauluni kanangqatulliniami una umyuarkaa navgurlallinia.

87
00:10:24,515 --> 00:10:26,563
Qaqisngavkenani tau͡gken yuurrluni.

88
00:10:26,749 --> 00:10:33,374
Tua-i-llu wangkuta waniwa yuungnaqutem utumaqallerkaanun qanaaqatartua.

89
00:10:33,858 --> 00:10:41,464
Tamana pitekluku ayaganguallranirpak arulaiyuunii aqumnanrirlua

90
00:10:42,151 --> 00:10:49,361
Ukuk tau͡gaam ONC-nkuk AVCP-m maani nunarpagni qavartalqa nerumalqa-ll’ akilirluku

91
00:10:49,506 --> 00:10:52,941
Akimek-llu wangnek umyuarteqeksaunii.

92
00:10:53,716 --> 00:10:57,949
Yuut tau͡gaam maani utumaqallerkaat pitekluku.

93
00:10:58,338 --> 00:11:03,818
Tua-llu man’a waten mikelngucuarauluni anngami tumarngavkenani.

94
00:11:03,830 --> 00:11:06,213
Cunaw’ qamani umyugaan iluani.

95
00:11:06,423 --> 00:11:12,338
Maa-i inerquraqamteki makut mikelnguut umyuarteqsaurtut:

96
00:11:12,807 --> 00:11:16,866
"Ciin-kiq uum taumek inerqurtanga?"

97
00:11:16,898 --> 00:11:23,404
Kangia-ll’ tayima wangkuta nalqigutellanrilkeput qayuw’ akniruteklerkaa tamatum paqnakluku.

98
00:11:23,424 --> 00:11:32,027
Paqnakaqamiu taangauluku-llu taangaq, puyuqcaqumek unuaquani tupagciqut qamiqiqcuaqerluteng, atakuani-ll’ segg’arluteng.

99
00:11:32,864 --> 00:11:38,500
Tamaa-i tamana navguutii wangkuta ayagyuamta.

100
00:11:39,185 --> 00:11:43,503
Tau͡gaam waniwa ciumutmun eglenga’artellriatun eglengua.

101
00:11:43,624 --> 00:11:49,637
Maani Alaska-mi yumteńun ukunun-llu anguyagteńun pingramku niicunrilatnga.

102
00:11:49,757 --> 00:11:57,588
Akmavet allamun nunamun ayaglua ikayungcallruunga elitnauristellguteklemnek.

103
00:11:58,456 --> 00:12:00,619
Eliin taum aulukciqaitkut.

104
00:12:00,801 --> 00:12:09,641
Cali ilaci tangellruarci tayima kiani Qaariitaarviim kanani-ll’ Uivigmi

105
00:12:10,476 --> 00:12:20,166
Wani KYUK-m TV-ani yaani cali Iralull’e’rmi, mat’um-llu Kanryaucim pit’ellrani cali yaani Anchorage-akun tangerrluku

106
00:12:20,186 --> 00:12:28,796
Ataku-gguq cali malrunleget pingayunelgen-llu akuliini wani KYUK-mi tauna ataam tangercetenqigciiqaat.

107
00:12:28,806 --> 00:12:31,366
Ellait ellmeggni tayim’ arcaqaat.

108
00:12:31,641 --> 00:12:37,861
Waniwa-ll’ uku’urluuk malruulutek cali waniwa tamana umyuaqluku tarenrairaatnga.

109
00:12:37,866 --> 00:12:40,766
Tayima aipaagni iliitni ataam alairciquq.

110
00:12:41,701 --> 00:12:50,041
Wangkuta yup’ut ataam elluatmun eglerteqanillerkaa pitekluku man’a aqumnanriutekaqa.

111
00:12:50,316 --> 00:12:56,586
Watua nallum tau͡gaam waten ayuqlircetliniaput.

112
00:12:57,726 --> 00:13:02,846
Tamana umyuakun aknirutngulallinian ayuqevkenani

113
00:13:02,911 --> 00:13:10,501
Yuk cali kayutatkevkenani yuulaami ilii tukniluku aulukluku, iliin-llu cakneq aknirutekevkenaku.

114
00:13:10,961 --> 00:13:19,431
Maa-i au͡gkut ciuliallernek qanenritua, tau͡gaam maa-i watua yuumta arcaqerluki makut aknirutait ayagyuamta

115
00:13:19,561 --> 00:13:22,151
Elpeceńun taringevkangnaqluki.

116
00:13:22,251 --> 00:13:34,171
Avani uitallerkamteńi utumaqanitmun ataam cali maaken nunami tangrruunrirpailegma tangerrsugyaakluku utumatmun eglerrluki.

117
00:13:34,366 --> 00:13:41,166
Tamakut umyuamegteggun aknircimalriit ayagmek maa-i qarulluki tau͡gaam maa-i caliukut.

118
00:13:41,411 --> 00:13:51,391
Makut amllerem Kass’am ilunguteksunritaa, wangkuta Yup’igni tau͡gaam, akingutekngamegtekut.

119
00:13:51,836 --> 00:14:00,836
Atam uum calistai amllertut social worker-aatgun, tegustetgun, apauristetgun, tengssuutetgun, yungcaristetgun katurrluni.

120
00:14:01,181 --> 00:14:09,761
Maa-i-gguq taangam taum kiimi, allat, allam naulluutem pivkenaki

121
00:14:09,826 --> 00:14:18,816
Three hundred million dollars cipnenguq yugnun, state-am cagmarillra yugnun calilrianun akikun.

122
00:14:19,016 --> 00:14:26,096
Tamana caliarteng tamarillerkaat cagmaarillerkameggnek pitekluku ilunguteksunritait.

123
00:14:26,141 --> 00:14:32,261
Maani cali nallunritaci maa-i makut tunialriit arulairciigatait

124
00:14:32,326 --> 00:14:37,916
Ilungutekluki caliaqenrilamegteki kankut tegustet akikutekngamegteki.

125
00:14:38,696 --> 00:14:45,116
Taumek picirlua, ukut waniwa amllerrsaaqut kalikat nalqigutai uum

126
00:14:46,421 --> 00:14:54,281
Maani calinriama makut ayagyuanka, ayagyuaput tangerrluki aqumnanrirtua arcaqerlua.

127
00:14:56,106 --> 00:15:08,526
Aipaagni makut ayagyuaci tamatumek science-amek elitnaurluki kayemkuvciki tayima

128
00:15:08,831 --> 00:15:14,731
Ataucirrarmek Yupiarmek kangingqenrilkuni tukniriciquq.

129
00:15:14,776 --> 00:15:22,886
Atam uum Kass’am eglerutellra: piqamek watua niigarcuitaikut, taq’inermek tau͡gaam.

130
00:15:25,466 --> 00:15:27,446
Niicaqlirluta niit(aqluta).

131
00:15:27,491 --> 00:15:34,151
Maa-i waniwa tangvallemni uitanqegciriinanritut, qacigtenririinartut.

132
00:15:34,586 --> 00:15:47,576
Tamatumek picirluki makut neqpiit maani Akulmi makuk-llu Kuigpiik akuliigni arcaqerluku wangkuta aknirumanruukut ilamteńi maani nunamteńi state-ami.

133
00:15:48,366 --> 00:15:55,576
Nallumteńi tamaani akemkut akissulriit uqlautiitnek wangkuta tamakut neqpiput nerlalliniameng

134
00:15:55,716 --> 00:16:08,466
Man’a-ll’ akunlemteńi ungungssit tayima tamana tuvtaarluteng makut kuipiaq uryuraqami pavavet enutaqatki tayim’ naunrarteggun-llu nerlaqait tamakut neqpiit.

135
00:16:09,156 --> 00:16:20,176
Tua-i cuvrirtekaitnek cat imkut, arcaqerluki tamakut aulukuciitnek kaigateklaryaaqanka.

136
00:16:20,181 --> 00:16:24,911
Tau͡gaam uum Switzerland-akun ikayurtengciqngatukut.

137
00:16:24,911 --> 00:16:34,761
Man’a ellam aulukucia naulluutemteńun kanamalria maa-i kiagpak alairciiqaat.

138
00:16:34,851 --> 00:16:41,421
Malruurteqatartuk allrakuk wani Mamterillermun tekilluteng malrugni Maqinerni yuvrillrat

139
00:16:41,421 --> 00:16:45,991
Pau͡gna ellavet pavavet-ll’ akunlemteńun ayagluteng naunrat cali yuvrirluki.

140
00:16:46,911 --> 00:16:58,391
Tamaa-i tamakut man’a caliarput elluatmun eglertellemteńek kangii taqsaquteksaunaki, tau͡gaam egmiulluki.

141
00:16:58,606 --> 00:17:04,816
Piyaqlirluteng niitelalliniut ukut, arcaqerluteng aipaiput.

142
00:17:05,196 --> 00:17:12,876
 Man’a maa-i ilungutiit: man’a nunavut calligcimanrilnguq camani uitalria tukuuteput.

143
00:17:13,411 --> 00:17:19,891
Arcaqerluku tamana pitekluku wangkuta pamateksunritaitkut.

144
00:17:20,206 --> 00:17:28,606
Cali nallunrituci elitnautullerni akmani imkut ingqilut uuggun pitgarluki nut’galuteng-ll’ ikegglillruit.

145
00:17:28,771 --> 00:17:41,451
Maa-i wangkuta tamakutgun ellam mat’um-ll’ nunam navguutaitgun tamakunek caskirluteng maa-i wangkuta ikeglingnaqkaitkut.

146
00:17:41,591 --> 00:17:43,631
Amlleriinarpek’nata-llu.

147
00:17:43,986 --> 00:17:46,506
Una cali miilicaaq apurarpek’naku.

148
00:17:46,871 --> 00:17:54,511
Atam nunanun ayallrulrianga pingayunlegen miilicaat apurluki yul’egmek, ataucirraq nuna.

149
00:17:55,006 --> 00:18:02,276
Qayuw’ wiinga Yupiarulua tuacetun kanevnerrartun ceńami qau͡gyatun ayuqellriatun wii ayuqellrianga.

150
00:18:02,296 --> 00:18:05,316
Casciigatellruama taumek picirlua ciumek qanellruunga.

151
00:18:05,341 --> 00:18:08,781
Ilangqertua qaneryugarkanek tayima. Quyana niicugniluci.

152
00:18:10,086 --> 00:18:13,246
Waten ayuqellrunrilama avani kinguqvani

153
00:18:13,351 --> 00:18:21,141
Waten qanraqama-llu tua-i kinguakun ciinllugguaralaama qanllemnek.

154
00:18:21,421 --> 00:18:29,041
Waten tang elli’irrluni qanllerkaq man’a caperrnairut’laryaaqellinilria.

155
00:18:29,336 --> 00:18:33,976
Wiingau͡rluq ava-i ayuqucillemnek niiquryaaqua.

156
00:18:34,751 --> 00:18:44,061
Tau͡gaam wiinga cali imumi au͡g’um qanrutestema natermiutaullruama-llu inarrvillraagnek tua-i

157
00:18:44,221 --> 00:18:49,351
Anvailegma im’ qanrutestema qalarutetullruanga kesianek pinrilnge’rma.

158
00:18:51,261 --> 00:18:54,541
Man’a yuullerkaqa arcaqerluku qanrutek’laraa.

159
00:18:55,866 --> 00:19:02,546
Tau͡gaam wiinga aturarkaunrilnguq niicugniuralallruaqa pektesciigalilua-llu.

160
00:19:03,901 --> 00:19:06,631
Mat’umek yuullerkamnek qanrut’lallruanga.

161
00:19:07,801 --> 00:19:13,381
Aturarkaunrilngurmek ava-i qanertua. Niicugniuralallruaqa.

162
00:19:15,246 --> 00:19:23,766
Au͡g’um tang qanraqami yullret au͡gkut qanrutketullrukai naulluulriartaitelallruniluku.

163
00:19:25,611 --> 00:19:36,151
Cali-llu-gguq caqapigtellria tayima nunani yaaqvani-llu catairutaqami, ima-llu-gguq-qaa pektellra taum yuum cukakuni

164
00:19:39,416 --> 00:19:45,786
Tauna-gguq tekitaqan allaneq qanemciluni-llu tauna yuunrirniluku nani tayim’ yaaqvani nunani

165
00:19:47,026 --> 00:19:52,716
Nunat-gguq taukut qiatullruat, nepliatullruat.

166
00:19:54,066 --> 00:19:57,156
Waten-llu ciin qanerta? Maa-i elitaq’la’rqa.

167
00:19:57,966 --> 00:20:04,526
Atataarqu-gguq ella piunrirniaraqan yuum kanvellra cukariciquq.

168
00:20:07,291 --> 00:20:11,241
Cali-llu-gguq ellminek, ellmeggnun akngirtaarutengluteng.

169
00:20:13,501 --> 00:20:18,721
Tuaten-gguq pinanrirciqaat neplialuku, temcikluku tau͡gaam.

170
00:20:20,446 --> 00:20:27,026
Tuani-gguq ella, piunrillra mallgikan yugni ayuqliulluta usviiruciiqukut.

171
00:20:27,961 --> 00:20:31,641
Man’a niitelallruaqa. Maa-i piciuyugnarquq. Elitaq’la’rqa.

172
00:20:31,806 --> 00:20:35,276
Yaantarcelluku niitelallemni wii ircaqrualallruunga.

173
00:20:35,586 --> 00:20:41,966
Wiinga-ll’ tamakuni picurlagalriani arcaqanrulua man’a taangaq aturluku.

174
00:20:43,381 --> 00:20:49,171
Taangaq atullruaqa cakneq, yuilqumek-llu tekicarturqama kiingan-ll’ umyuaqluku.

175
00:20:50,521 --> 00:20:55,951
Maaten tang piunga una temlle’rqa wangnek navguallinikeka.

176
00:20:57,651 --> 00:21:03,831
Ciinllugguaratka-ll’ maa-i cali mat’um nalliini ukut irniama takuatni tuaten tamana-ll’ atulalqa.

177
00:21:04,186 --> 00:21:06,256
Wiinga elitnaullrullinianka.

178
00:21:06,776 --> 00:21:10,656
Uum nalliini ciinllugguaratka tamatumun arcaqertuq.

179
00:21:15,561 --> 00:21:17,371
Iluteqaqlua-llu

180
00:21:20,491 --> 00:21:26,191
Atawaunrilngurmek elitnaullrulliniamki wiinga wangnek navguutekamnek waten elliquma.

181
00:21:28,016 --> 00:21:32,656
Ilumun-ll’ au͡gkut yullret qanellrat-lli piciulallinivaa.

182
00:21:34,231 --> 00:21:39,831
Waten tang arcaqerluku cali un’ qanrutek’lallrua:

183
00:21:41,156 --> 00:21:46,166
"Agurrluku yuum akluanek tegucaqunak, ayariksaqunaku-llu.

184
00:21:46,526 --> 00:21:54,696
"Cali-llu enemun allamun itquvet kenrraungraan wall’ ussukcarraungraan tuaken tegucaqunak enemek.

185
00:21:56,716 --> 00:22:04,746
"Wall’u yuilqumi pekteng’e’rpet, camek tangenge’rpet ayariksaqunaku, teguyaqunaku."

186
00:22:05,246 --> 00:22:09,206
Yuum-gguq ellillni nalluyagucuitaa yuilqurrungraan.

187
00:22:11,401 --> 00:22:20,041
Man’a qanrarkaqa Kass’acetun wii elisnganrilama au͡g’umek tau͡gaam qanrutestemnek man’ qanqautekaqa.

188
00:22:20,196 --> 00:22:25,876
Uum temem navguuteklinia taangaq. Maa-i-llu ilangluni iinrurrlugnek kuingirrlugnek-llu...


1
00:00:00,670 --> 00:00:07,320
Akluit-llu eru’urqamteki angutet akluit allakarcetetullruit aanamta

2
00:00:07,320 --> 00:00:13,760
Wangkuta-llu arnani akluput allakartelluki, tua-i kencikngamegteki.

3
00:00:13,765 --> 00:00:19,880
Waten man’a ava-i qanrutkurallerci pissuryaraq pitekluku pitullruut.

4
00:00:19,880 --> 00:00:27,940
Arnam aklui allakarmeng iqairumaarkauluteng, arnartarrlainaat.

5
00:00:27,945 --> 00:00:35,260
Atullruaqa-llu wiinga. Tua-i atutuaqa tan’gaurlurugarnek-llu irniangqerrama.

6
00:00:35,260 --> 00:00:44,950
Tua-i-llu ukut wani angutem aklui mermun tuavet arnat iqairitellratnun pivkenaki.

7
00:00:45,180 --> 00:00:51,680
Uum wani nutaan nutaramek imirluki angutem pii piarkautullruut.

8
00:00:51,685 --> 00:00:58,515
Ayuqucirtutullruitkut waten: ilarqutevkenaki aulukesqelluki qigcikluki.

9
00:00:58,515 --> 00:01:03,310
Cam iliini aptua, "Ciin waten pivkalarciki?"

10
00:01:03,310 --> 00:01:07,100
Aanamnun aptetullruunga nallukemnek.

11
00:01:07,100 --> 00:01:09,670
Tua-ll’ waten aanama pianga:

12
00:01:09,670 --> 00:01:21,400
Waten-gguq ava-i qanrutkurallerpecicetun wanirpak pissullerkaat, pitengnaqlerkaat yuilqumi pitekluku tuaten pimaut makut.

13
00:01:21,400 --> 00:01:28,220
Taringellemnek maa-i qaneryuglua qanertua sassairutqatalliniamegnuk.

14
00:01:28,220 --> 00:01:39,150
Tua-i-llu wangkuta arnani neqnek aulukilriani tua-i qigcikluki angutet unangkengait.

15
00:01:39,150 --> 00:01:45,950
Melqulgungraata, caungraata tua-i angutet unakellrit qigcikluki aulukellruaput.

16
00:01:46,535 --> 00:01:51,175
Tamana tua-i alerquun atungnaqu’urluku.

17
00:01:51,470 --> 00:01:55,090
Uqlaulluki pillrunritaput.

18
00:01:55,095 --> 00:02:05,185
Pitaita enrit, carrluit, iluita-llu carrillrit uqlaulluki aulukellrunritaput.

19
00:02:05,475 --> 00:02:13,585
Ca tamalkuan apyutektullruaqa aanmanun, aanamni-wa tua-i irniaruama kiima.

20
00:02:14,085 --> 00:02:18,540
Ilarugailama apyutketullruanka.

21
00:02:18,540 --> 00:02:21,860
Tua-ll’ waten pitullruanga:

22
00:02:22,185 --> 00:02:30,355
Ava-i uqlaupakaqumki-gguq tamakut pitai uum aiparma

23
00:02:30,355 --> 00:02:35,345
Tauna-gguq nakriaruciiquq, yuilqumek-llu pit’qerciigaliluni.

24
00:02:35,345 --> 00:02:42,215
Tua-i-gguq-wa uqlaulluki wiinga tuaten tua-i piciqellriit uqlauskumki.

25
00:02:42,215 --> 00:02:46,610
Pitarkam pinrirluku.

26
00:02:46,610 --> 00:02:54,440
Tua-i-ll’ ukvekluki wiinga. Ukvektullruluki tamakut tuaten pitullinilriit.

27
00:02:54,860 --> 00:03:01,100
Cali-llu ava-i qanellruunga

28
00:03:02,275 --> 00:03:11,610
Pingnaquralput arnani uitaurayuilamta, yuilqumek pingnaquratuamta piyararrarluta-llu pitullruluta.

29
00:03:11,610 --> 00:03:22,140
Qigcikluku yuum pivianun, yuum piyaraanun pisqumamayuitellruukut.

30
00:03:22,140 --> 00:03:30,090
Taum-wa yuum tauna piyaraqngaku qigcignaqluni umyugaan nall’artenritlerkaa.

31
00:03:31,150 --> 00:03:38,180
Tua-i pivimteńun taug͡aam wangkuta pingnaquratullruukut, piciatun pivkenata.

32
00:03:38,770 --> 00:03:45,310
Tua-i-llu cali niitetullrulua qalartellrianek

33
00:03:45,495 --> 00:03:50,375
Angutet-gguq makut pissurtet pissulriit

34
00:03:51,190 --> 00:04:02,370
Canek aruarkanek, tuani-llu taluyam nuniini, kuvyam-llu nuniini aruarkanek piyuitut.

35
00:04:07,125 --> 00:04:20,145
Tauna-gguq kuvyiryaraq neqem aruvikellrukani, allrakuani nurciarkauguq neqmek.

36
00:04:20,370 --> 00:04:24,290
Pitangqerrngaunani tuaten amllertalriamek.

37
00:04:24,295 --> 00:04:31,125
Tauna-llu cali taluyaq pissuun, kuicuarmi tuani civingalria

38
00:04:31,125 --> 00:04:36,335
Kuicuar-gguq tamana cali pissurvikestiin kencikaa.

39
00:04:36,335 --> 00:04:41,305
Aruiviksuumiitaa elliin pissuryaraqngamiu.

40
00:04:42,015 --> 00:04:49,425
Aruivikumallrukuni-gguq ungungssimek, camek tua-i pitamek taluyat nuniit

41
00:04:49,425 --> 00:04:55,495
Allamiani nakerrluni cali pitangqerrngaituq pissulallratun.

42
00:04:55,495 --> 00:05:00,835
Tamakut tang wangkuta asgurakellrunrilkeput avani ciuqvaarni.

43
00:05:01,180 --> 00:05:08,470
Ca tamalkuan au͡gkut yuut qigcikellruat, yuilqurrungraan nunaungraan-llu.

44
00:05:08,470 --> 00:05:16,230
Ava-i qanllemtun watua, nunam qainga tangniirupailgan

45
00:05:16,235 --> 00:05:23,465
Makunek kalikallernek can-allernek-llu patuvailgan, nunam qainga menuitellruuq.

46
00:05:23,465 --> 00:05:29,160
Nunat-llu nuniit elaqvanun assirluni tangerrnarqetullruuq.

47
00:05:29,160 --> 00:05:36,800
Mat’um nalliini yuum tekiartellra tamarmi elitaqnarqelartuq.

48
00:05:37,055 --> 00:05:46,970
Una yuum tekitellrullinikii canek-llu egqaqilliniluni, maa-i call’ cautellminek, atullminek.

49
00:05:46,970 --> 00:05:50,060
Mat’um nalliini tuaten nuna ellirtuq.

50
00:05:50,060 --> 00:05:53,550
Menuitenrirtuq yuilqurtuumarmi.

51
00:05:53,550 --> 00:05:56,600
Qigcikenriryugnarqaat.

52
00:05:58,610 --> 00:06:00,790
Tua-i tuaten taktaaqa.

53
00:06:00,795 --> 00:06:02,355
Okay.

54
00:06:03,220 --> 00:06:05,440
She says that...

55
00:06:05,645 --> 00:06:13,265
...naunraat, kuiget, (Nanvat-llu.) nanvat-llu, tamakut.

56
00:06:17,340 --> 00:06:20,600
Kencikluki, qigcikluki.

57
00:06:20,605 --> 00:06:21,775
Yaa.

58
00:06:26,165 --> 00:06:35,185
Au͡gkut mat’umi-llu Kuigpagmi, maani Kusquqvagmi, tayima Yukon-ami-llu piciqut

59
00:06:35,199 --> 00:06:43,849
Yuut alerquutengqertut kuigmek mat’umek kencikluku piklerkaanek.

60
00:06:44,043 --> 00:06:56,056
Tua-i-gguq cali wangkutni up’nerkami wall’u kiagmi-llu

61
00:06:56,468 --> 00:07:13,118
Imkunek au͡gkunek ciuliamteńek alerquutengqertukut, mat’umun kuigmun kiagaqan kiagcetarnek allragnillarnek neqlernek egcivikesqevkenaku watqapik.

62
00:07:13,137 --> 00:07:25,025
Tua-i-gguq tamakut kiagcetaat tamaani pilallrata tamana neqem nayussiyaagngaitaa.

63
00:07:25,025 --> 00:07:36,013
Tua-i imkucetun kuiggaarcetun uum qanrutkellracetun tamana taum nunii neqengqerrngaunani elluarrluni.

64
00:07:36,026 --> 00:07:43,326
Tau͡gaam-gguq kiagcetaat tamakut egtevkenaki mermun tamaavet.

65
00:07:43,345 --> 00:07:50,358
Elagluku-gguq nuna teq’aqilaput tamaavet alaicetevkenaki-llu.

66
00:07:50,370 --> 00:08:04,358
Tau͡gaam-gguq makut tua-i nutarat neqet iluit, qiluit-llu egtengramteki unavet tau͡gaam tutmararkaunrilngurmun.

67
00:08:06,858 --> 00:08:14,383
Kuvesqelluki yuum tutmarngailkiitnun etuuralriamun, entaanrilngurmun-llu.

68
00:08:14,389 --> 00:08:26,539
Tua-i-am maa-i egciyaurtut mer’em ceńaq tua-i man’a neqngurrluku tamakunek alerquutet maligtaqunrilamegteggu maa-i.

69
00:08:26,558 --> 00:08:38,033
Tua-i cali tuaten kuigem mat’um un’um kuigpallraam kencikluku atullerkaa tuaten ayuquq wangkutnun.

70
00:08:40,539 --> 00:08:45,927
Okay, as far as the rivers in spring or summer

71
00:08:45,940 --> 00:08:50,890
The rules of their forefathers were that they were told not to throw

72
00:08:50,909 --> 00:09:03,259
If there should be leftovers that can’t be eaten from the winter, that you do not throw these into the river.

73
00:09:03,266 --> 00:09:09,228
If you do, there’s a chance that the new fish will not come to that river.

74
00:09:11,391 --> 00:09:22,304
Au͡gna, au͡gna wani taringecurlagnayukluku nallulriarulaata makut, una-llu waniwa Yaquleyagiurteńek pilria.

75
00:09:23,816 --> 00:09:27,491
Neqnek wangkuta egcisciigatukut.

76
00:09:27,510 --> 00:09:32,572
Yugmek-llu egcilriamek niiteksaitua man’a engelkarrluku.

77
00:09:32,585 --> 00:09:39,523
Tau͡gaam ellaita ukut qatellriaput neqnek egqaqilartut. Tua-i.

78
00:09:43,898 --> 00:09:51,173
He didn’t want any misunderstanding of throwing away.

79
00:09:51,179 --> 00:10:01,629
He’s saying that the Native people as a whole are told that you don’t throw away food.

80
00:10:01,648 --> 00:10:08,198
He just wanted to make that clear because he doesn’t [?] they do that.

81
00:10:10,605 --> 00:10:24,830
But he has seen, you know, people, you know, who don’t have that kind of rule, throwing fish away, just the way they are.

82
00:10:28,336 --> 00:10:33,486
Qigcikekuvgu-gguq ca imna neqngungraan

83
00:10:33,493 --> 00:10:44,655
Qaill’-gguq, iciw’ cut-atullruaci qigciklerpeci pitaciatun.

84
00:10:44,668 --> 00:10:50,331
Wall’u-gguq-qaa tauna piciatun kepuryuumauq neqa?

85
00:10:50,343 --> 00:11:00,793
Makut tamaa neqet wangkutnun cali inerquutekumallruut imumi, tayima-wa tua-i unani-ll’ imarpigmiutaat pillilriit.

86
00:11:00,812 --> 00:11:11,887
Neqet wangkuta piqertuutamek aturluta kepuusqevkenaki, tau͡gaam uluamek aturluta kepluki urumakata.

87
00:11:11,893 --> 00:11:16,393
Tamaa-i tamakutgun tau͡gaam pisqelluki.

88
00:11:16,412 --> 00:11:24,412
Inerquutauluteng piqertuutaq aturluku neqnun taukunun pisqevkenata

89
00:11:24,419 --> 00:11:30,906
Kumlaskata tau͡gaam ner’arkaukatki qimugtet maa-i tagumarilriit.

90
00:11:30,919 --> 00:11:34,331
Kuigmi cali piqertuarluki inerquutekluki.

91
00:11:34,344 --> 00:11:45,344
Neqa tauna unani wall’ Akulmi nugumalria piqertuutarmek kepuusqevkenaku. Inerquutnguluni tua-i tamana.

92
00:11:45,351 --> 00:11:54,526
Tua-i tuaten au͡gna ayuquq, piqertuutaq atuusqumavkenani Akulmi wall’ maani-llu.

93
00:11:54,545 --> 00:11:59,632
Tua-i piqertuarluku tamana cali assikevkenaku.

94
00:11:59,645 --> 00:12:11,332
Kelgalarniluki cali, neqairut’larniluku tuaten aulukestemta tangvagaqamikut picuvvlaggluta tuaten pillrit tamakut neqet.

95
00:12:11,645 --> 00:12:14,857
Yeah, he has that answer.

96
00:12:14,870 --> 00:12:18,770
Eliza, "piqertuaraqan?"

97
00:12:18,777 --> 00:12:19,927
Axe.

98
00:12:19,946 --> 00:12:22,009
Okay, okay.

99
00:12:22,021 --> 00:12:30,196
There's a way that you cut rather than hitting motion like an axe or whatnot

100
00:12:30,202 --> 00:12:33,902
Unless they're frozen and can't be taken any other way.

101
00:12:33,915 --> 00:12:37,890
Then you show respect if it's thawed.

102
00:12:39,134 --> 00:12:43,996
Neqerrluaraat, neqerrluarnek pilaqeput tua-i dry fish

103
00:12:44,572 --> 00:12:52,572
Leftover-aarqamta qimugtelegnun tua-i tuntuaput, taumun qimugtelilriamun yugmun.

104
00:12:52,579 --> 00:12:55,054
Tua-i tunluki cikiutekluki.

105
00:12:55,073 --> 00:13:00,635
And he also wanted to say that if they have leftover, like with...

106
00:13:01,073 --> 00:13:09,823
Cat tua-i ayuqenrilnguut naunraat, au͡gkut-llu berries-aat

107
00:13:12,617 --> 00:13:19,817
Tua-i-w’ unitetuaput iqvalqenrilkeput tau͡gaam atsalingraan, you know, tegumanrilnguut.

108
00:13:19,836 --> 00:13:26,011
Tau͡gaam uniciaqameng aqvaarkauluki atsat.

109
00:13:26,555 --> 00:13:31,442
Piyuani pillrukuni pavani atmagluki.

110
00:13:31,455 --> 00:13:39,305
Unangliqkuni tua-i uniciqerluni natmun tuavet piarkaunrilngurmun

111
00:13:39,324 --> 00:13:43,137
Nutaan aqvaluki taukut atsat.

112
00:13:43,149 --> 00:13:51,999
Wall’u yuk ikayungqerquni tua-i unicivkenani piarkauluni.

113
00:13:52,006 --> 00:14:04,506
Cali atsaungraata tamaani-am yuilqumi amllengraata pitsaqutmek tutmarluki pisqevkenaki makut salmonberries-aat tan’gerpiit-llu.

114
00:14:04,513 --> 00:14:07,813
Tau͡gaam amlliurluki avitaalriacetun.

115
00:14:07,832 --> 00:14:12,782
Tua-i ilii pinritsaange’rmi amllessiyaagqameng tutmalaraput.

116
00:14:12,789 --> 00:14:19,526
Cali imkut naunraat nertukput wangkuta

117
00:14:19,539 --> 00:14:32,526
Quagcit, quagcit, angukaat-llu, napat-llu akuliitni atsat

118
00:14:32,539 --> 00:14:42,376
Tamaa-i cali nallullikci ilait, mercuullugpiit, agautaat, atsaanglluut.

119
00:14:42,389 --> 00:14:47,151
Tua-i cali tamaa-i tamakut iqvatukeput napat iluatnek.

120
00:14:47,164 --> 00:14:50,839
Tau͡gaam inerquutnguluteng-am ilait.

121
00:14:51,033 --> 00:14:56,795
Nallullikten tayima tulukaruut atsaitnek neqaitnek.

122
00:14:56,808 --> 00:15:02,933
Waten tua-i plant-aq atsarugarnek nevumaluni waten kavirpak.

123
00:15:02,939 --> 00:15:05,564
Tua-i-gguq tulukaruut neqait.

124
00:15:05,583 --> 00:15:09,858
Nerkumteki tamakut naulluqertarkauluta.

125
00:15:09,864 --> 00:15:23,239
Cali yuilqumi imkut inerquutnguluteng neresqevkenaki kanaqliit neqait, uquutvaguanek-wa pilaqeput.

126
00:15:23,258 --> 00:15:27,520
Tuqunaqluteng tua-i poison-aaruluteng tamakut.

127
00:15:28,108 --> 00:15:37,046
Cali tua-i tamaa-i tamakut mulngakluki irniamteńun apertualuki assiiluciat.

128
00:15:37,059 --> 00:15:43,696
Cat-llu tua-i tamakut naunraat neryunarqellriit cali apertualuki.

129
00:15:44,809 --> 00:15:50,684
Ikiituut tuaten tamakut tamaa-i nertukput

130
00:15:50,690 --> 00:15:56,653
Cuassaaryaraput-llu makut Kass’at apqaitnek spinach

131
00:15:56,665 --> 00:16:05,828
Tua-i allakarmeng-am nunamek teguyarauluteng, ciilqaat tuaten tamaa-i tamakut.

132
00:16:05,840 --> 00:16:10,140
Makut-llu napat cuyait naugaararqata

133
00:16:10,159 --> 00:16:17,009
Cali imkut tegg’ivailgata nerluki.

134
00:16:17,016 --> 00:16:24,616
Tua-i unatminek cayugluni nerluki, tua-i egmian tamualuki nerluki imkut

135
00:16:25,473 --> 00:16:29,623
Tamakut assirluteng naugaararqameng.

136
00:16:29,630 --> 00:16:33,417
Tua-i tamakut nertukput naunraat tamakut.

137
00:16:33,430 --> 00:16:37,492
Ilait-wa tua-i nallunrilketen cat naunraat.

138
00:16:37,505 --> 00:16:41,455
Nallunritlikten cat.

139
00:16:43,149 --> 00:16:48,574
Imkut wiinga nalluanka ilait.

140
00:16:48,580 --> 00:16:57,718
Makut-am tua-i imkut, imkut water lily-nek pitukait Yugtun im’ caulriit?

141
00:16:59,281 --> 00:17:03,218
Wiinga-w’ au͡gna qitevtellren taringenrilkeka.

142
00:17:03,981 --> 00:17:11,118
Imkut nauw’ cuyarpalget nanvani kuiguani-llu pugtalriit.

143
00:17:11,131 --> 00:17:15,943
Imkut-qaa? Canek ima tanem pitukait?

144
00:17:15,956 --> 00:17:18,831
Nallunricaaqanka. (Nallunaicaaquq-am atra.)

145
00:17:19,062 --> 00:17:20,462
Paparnat pilliut?

146
00:17:20,469 --> 00:17:21,381
Paparnat.

147
00:17:21,394 --> 00:17:25,894
Tua-i tang tamakut atutaciit wii nallukenka.

148
00:17:25,901 --> 00:17:27,776
Wii-ll’ nalluanka.

149
00:17:27,795 --> 00:17:32,382
Tua-i au͡gkut ava-i waten ilait umyuaqekenka qanrutkanka plant-at.

150
00:17:32,395 --> 00:17:35,457
Ilaqerciqan au͡gna qanellra?

151
00:17:35,470 --> 00:17:36,683
Carrarmek ilaqernaurqa.

152
00:17:36,695 --> 00:17:37,708
Ii-i.

153
00:17:37,720 --> 00:17:45,370
Tua-i-wa ava-i makut-llu naunraat ilakekai uum kalikam ilaunelnguut

154
00:17:45,377 --> 00:17:50,164
Naunraat-llu tua-i makut pillret cali, makut-llu.

155
00:17:50,177 --> 00:17:58,677
Ca tua-i, anagulluki uitaarkauluki cumerrnarqellrunritut wangkuta nallemteńi

156
00:17:58,696 --> 00:18:08,446
Caanguaruarkaq tua-i, caanguaruarkaukan amllessiyaakan caanguaruciqngami ilii unakellemta.

157
00:18:08,565 --> 00:18:20,203
Tau͡gaam tua-i engelqerrluta cumertecetullruitkut tua-i egtarkaunrilngurmek nang’arkamteńek.

158
00:18:20,216 --> 00:18:24,703
Yuilquq-wa tua-i qigcikngamegteggu yuut imkut

159
00:18:24,716 --> 00:18:31,166
Cat-llu piyarameng nunait tua-i ava-i qanllemtun qigcikngamegteggu.

160
00:18:31,185 --> 00:18:39,785
Amlleriluku call’ ciptarkauluku pivakaasqessuitellruat wangkutnun.

161
00:18:39,792 --> 00:18:44,904
Tegussiyaagesqessuitellruat ciptarkauluku.

162
00:18:45,155 --> 00:18:50,230
Tua-i-w’ alinguqelriatun yuilquq yuilqurrung[raan].

163
00:19:04,931 --> 00:19:14,306
Nallunginanemni akwaugaq qanercuuterlua, qanercuuterlua qanrutaatnga qalarutesqelluten.

164
00:19:14,562 --> 00:19:15,812
Ii-i.

165
00:19:15,819 --> 00:19:17,369
Quyaqerlua waniwa.

166
00:19:18,676 --> 00:19:19,763
Yaa.

167
00:19:19,776 --> 00:19:28,538
Ingkut piyaaqaatnga Ayalpiim Ayalpigmun neryartullemni

168
00:19:31,364 --> 00:19:41,126
Cat, pit-wa elitnaurat qanrutqaasqelluki piyaaqaatnga

169
00:19:41,314 --> 00:19:44,689
Tau͡gaam qanrutenritanka.

170
00:19:50,195 --> 00:19:53,045
Qanrutevkenaki pianka.

171
00:19:53,814 --> 00:19:59,627
Una wani, nuu tegunrilengraan, canrituq. Uum wani tarenrairitem pissuu[tekaa].

172
00:20:00,302 --> 00:20:07,352
Ayagnirluten tua-i wani qanengssaarluten.

173
00:20:07,534 --> 00:20:15,746
Tua-i waniw’ tua-i-w’ qanerlua piqatartua.

174
00:20:16,259 --> 00:20:27,584
Waniwa tua-i pisqumallratni qanengssaarqatartua ellangellemnek.

175
00:20:27,590 --> 00:20:31,490
Ellangellemnek qanengssauteqataranka.

176
00:20:31,509 --> 00:20:42,572
Tua-i alerquutekellrit-llu qanrutekluki piciqanka.

177
00:20:42,584 --> 00:20:47,734
Ayagyuani, wall’u nasaurlurni...

178
00:20:48,028 --> 00:20:49,253
Now go.

179
00:20:49,272 --> 00:20:51,434
Nutaan-qaa? (Yaa.) Yaa.

180
00:20:51,447 --> 00:21:05,660
Tan’gaurlurni nasaurlurni-llu niicugnisqelluci alerquutek’lallemteńek miklemteńi, wiinga-llu tan’gaurlullraullemni.

181
00:21:05,672 --> 00:21:15,435
They used to instruct us first and foremost to love.

182
00:21:15,447 --> 00:21:23,422
Kenka Bible-aani-llu maa-i uitaluni alerquutekluku, kenkulluta pisqelluta.

183
00:21:23,728 --> 00:21:25,728
Look at that.

184
00:21:25,747 --> 00:21:34,885
Tamakut tau͡gken ellangvikellrenka arnat, arnassagaat, angukara’urluut

185
00:21:34,898 --> 00:21:44,023
Tua-i canek avaqliinateng, Bible-aanek-llu nalluluteng

186
00:21:44,029 --> 00:21:55,904
Tau͡gken maa-i Bible-aani igausngalriit tamalkuita alerquutekluki inerquutekluki-llu.

187
00:21:56,748 --> 00:22:04,435
Tua-i waniwa una ciuqliulria, ciuqliq’lallrat kenkulluta pisqelluta

188
00:22:05,823 --> 00:22:08,635
Umyuaqsunarqelria.

189
00:22:08,923 --> 00:22:22,310
Qanruyutmikun nangertellria tan’gaurluq wall’ nasaurluq elluarrluni pituuq, elluarrluni nangertetuuq.

190
00:22:22,323 --> 00:22:35,235
However, one who forgets, doesn’t follow, or practice the traditional wisdom passed down to them

191
00:22:37,623 --> 00:22:44,036
Apqiitnek tamakut tuc’inerlualuni-llu pituuq.

192
00:22:44,048 --> 00:22:51,673
Ilaminek, ilaminek, yuullgutminek cangakuurterluni.

193
00:22:54,367 --> 00:22:59,779
Tua-i tangerrluku cangakaqluku.

194
00:23:00,530 --> 00:23:07,780
Pivkenaku tua-i, mulngakevkenaku-llu ilaita pituluku.

195
00:23:09,124 --> 00:23:18,774
Tau͡gken tuaten maligtaquurautellria, qanruyutminek-llu umyuaqilria tuaten piyuitaat.

196
00:23:18,781 --> 00:23:24,568
Uputaartaituq. Uputaartaituq.

197
00:23:24,818 --> 00:23:30,606
Tamarmeng yuullgutain naklekaat.

198
00:23:33,106 --> 00:23:42,231
Tau-i maa-i mat’um nalliini

199
00:23:42,250 --> 00:23:50,987
Tamakut qanruyutet, niiteksaitelaranka-w’ tua-i.

200
00:23:51,337 --> 00:24:06,862
Tau͡gaam qalartellrianek, qalartellrianek uuggun KYUK-kun niitelaranka tua-i tamakut imkut qanruyutekelput.

201
00:24:07,718 --> 00:24:15,768
Nunat allakaqtaarluteng uitang’e’rmeng atauciq qanruyutekaat

202
00:24:15,787 --> 00:24:21,825
Tuaten kenkulluta, kenka una ciuqliqluku.

203
00:24:21,825 --> 00:24:32,763
Inerquutait-wa angurrluk’ camek teguqautesqevkenata pikenrilkemteńek, apqemteńek teglegluta.

204
00:24:32,776 --> 00:24:36,488
Tamana inerquutekqapiararaat.

205
00:24:36,664 --> 00:24:46,651
Tuamta-llu alerquutait, maa-i makut piqrartanrilrianek aterpagtelalteng.

206
00:24:46,664 --> 00:24:55,026
Makut tarranqeggialilriit piqrartanrilrianek aterpagtelallruit.

207
00:24:57,302 --> 00:25:03,964
Quyavkangnaqu’urluki, quyavkangnaqu’urluki tau͡gaam pisqelluki.

208
00:25:06,952 --> 00:25:13,952
Angurrluk’ cangayuutekaatnek wall’u ilutequtekaatnek pisqevkenaki.

209
00:25:13,971 --> 00:25:22,296
Tau͡gaam quyavkangnaqu’urluki qurrutait ciqilluki, wall’u mertarluteng.

210
00:25:22,602 --> 00:25:26,715
Tua-i tamaa-i alerquutek’lallrit.

211
00:25:26,727 --> 00:25:32,677
Camek tauna wani kangingqerta tuaten alerquutek’lallrat? Camek kangililartatgu?

212
00:25:32,696 --> 00:25:43,171
Tua-i akaarnun-gguq quyavkarilria maktauraqerciquq.

213
00:25:43,177 --> 00:25:47,777
Unguvauraqerciquq erneq aipirluku.

214
00:25:47,796 --> 00:25:56,796
Tamaa-i tuaten quyavkarilriim aturtiin iqua.

215
00:25:57,090 --> 00:26:04,778
Maktauraqerciquq-gguq, erneq aipirluku unguvaluni.

216
00:26:05,716 --> 00:26:09,103
Tuaten nalqigtelallruat.

217
00:26:12,878 --> 00:26:15,903
Qanruyutait amllertut.

218
00:26:15,922 --> 00:26:27,047
Tang cuqyucirluteng-llu qalartelallruut, canek imkunek makunek nallunrilkemteńek cuqyucirluteng.

219
00:26:32,716 --> 00:26:38,528
Pivakarluta kiagmi, kiagmi

220
00:26:40,741 --> 00:26:51,866
Neqcuarmek pugqalriamek tanglartukut, pugqangraan-llu elitaqevkenaku, caucingevkenaku.

221
00:26:51,885 --> 00:26:58,847
Tua-i cali tauna cuqyutek’lallrat ayuqestassiigutekluku.

222
00:27:02,198 --> 00:27:17,085
Tua-i-gguq ilaminek cangayugcetaarilriim, wall’u iluteqevkaraqluki, wall’u temciarautekluki pilriim

223
00:27:17,098 --> 00:27:21,910
Unguvallran tua-i kangia.

224
00:27:21,923 --> 00:27:30,923
Unguvallran taktacia neqcuartun pugqalriamun, pugqalriatun elitaqumavkenani.

225
00:27:30,930 --> 00:27:39,542
Aling ikgepaa tuaten unguvam taktaciani.

226
00:27:40,905 --> 00:27:48,055
Narurcilriim unguvallran taktacia neqcuartun pugqalriatun.

227
00:27:48,632 --> 00:27:59,632
Cali aiparluni muragmek.

228
00:27:59,889 --> 00:28:09,014
Pivakarluta murakegtaar man'a pilartuq, qainga tua-i man'a assirluni.

229
00:28:09,420 --> 00:28:14,270
Sanqeggluni waten. Assirluni tua-i.

230
00:28:15,177 --> 00:28:26,989
Tua-i tau͡gken ilua, ilua qipqapiarluni qupesciiganani, muriim tamatum.

231
00:28:27,315 --> 00:28:39,765
Tua-i-gguq cinatalriim, ciknalriit ilateng pisqumavkenaki pitulliniut.

232
00:28:39,997 --> 00:28:47,472
Tuaten ayuqetulliniut ciknatalriit ilateng pisqumavkenaki.

233
00:28:47,916 --> 00:29:00,116
Ellait, ellait kiimeng tamakunek canek-wa tua-i pingqerrsugluteng, ilateng pisqumavkenaki.

234
00:29:00,198 --> 00:29:10,010
Tua-i-gguq tuaten umyugaa, qamna umyugaa ayuquq qipelriatun.

235
00:29:10,023 --> 00:29:13,548
Ilani kenkevkanki.

236
00:29:14,654 --> 00:29:17,654
Qipelriatun ayuqluni.

237
00:29:20,798 --> 00:29:28,048
Ayuqestassiiguciraluteng qanrut’lallruitkut tua-i

238
00:29:31,617 --> 00:29:40,405
Tamakunek tamaa-i tamakut angukara’urluut arnarkara’urluut-llu.

239
00:29:43,030 --> 00:29:57,305
Cali arnarkara’urluut nasaurluut aglellrurtellriit neviarca’rnek pituit, aterpaggluki.

240
00:29:57,324 --> 00:30:01,574
Makut-wa agleryugnailnguut nasaurluut.

241
00:30:01,581 --> 00:30:06,056
Cali-ll’ tan’gaurluut makut mikellriit.

242
00:30:06,075 --> 00:30:12,712
Nulirturniaralria-ll’ yun’erra’armek, yun’erra’armek aterpagluku.

243
00:30:12,837 --> 00:30:17,350
Tamaa-i qalarut’lallruit.

244
00:30:17,362 --> 00:30:26,687
Qalarulluki tua-i ayuqucirkaatnek, ayuqucirkaat apertualuku.

245
00:30:28,218 --> 00:30:40,831
Umyuaqilriim, umyuaqestiita tamakut, qanruyutmeggnek umyuaqilriit elluarrluteng pituut.

246
00:30:41,018 --> 00:30:45,168
Tua-i, tua-i elluarrluteng.

247
00:30:45,649 --> 00:30:54,024
Elluarrluteng nangertetuut, ilameggnek uputaartaunateng.

248
00:30:54,030 --> 00:31:04,105
Ilameggnek cangakestaunateng qanruyuteteng, qanruyutem mat’um aturtai.

249
00:31:04,124 --> 00:31:06,886
Tuaten ayuqluteng.

250
00:31:07,024 --> 00:31:14,712
Ekvicuarmiunek kitak’ anglillerpenek cali qanemciteqerkut qaillun tamaani ayuq[ellratnek].

251
00:31:14,725 --> 00:31:18,737
Ukut Ekvicuarmiut ciin Ekvicuarmiunek pilartatki?

252
00:31:20,275 --> 00:31:35,025
Maaten, maaten ellangua wani Ekvicuarmiut, Ekvicuaraat ugkut yuilquullruut.

253
00:31:35,582 --> 00:31:39,532
Tan’gaurlullraulua tanglangellruanka.

254
00:31:39,539 --> 00:31:45,739
Yuilquullruut nunataunateng, yugtaunateng.

255
00:31:45,758 --> 00:31:55,346
Tau͡gaam wani ag’um Iinrayaam anellrani cakmani Iigmun

256
00:31:56,359 --> 00:32:02,721
Iigmun-wa tua-i paillgutkaa agna Iinrayaq.

257
00:32:03,121 --> 00:32:12,421
Taum paiyartuani, paingani-wa nunatangqellruuq Akulirarmiunek aterluteng.

258
00:32:15,865 --> 00:32:19,553
Aterpagtaqluki Akulirarmiunek.

259
00:32:19,566 --> 00:32:31,853
Tua-i taukut tua-i nunalinqigcameng Ekvicuarmiungurtellruut, Ekvicuarmiunguluteng.

260
00:32:31,866 --> 00:32:36,653
Yuilquullruut ugkut Ekvicuaraat.

261
00:32:36,663 --> 00:32:39,988
Kia-ll’ algacakeksaunaki.

262
00:32:40,007 --> 00:32:47,732
Atam nunauruyuciit nunautellrata ayagnera Uyaquq.

263
00:32:51,538 --> 00:32:56,226
Qaillun taukut wani Ekvicuarmiut nunaurtellrulliniat?

264
00:32:56,239 --> 00:33:07,989
Tuaten tua-i Uyaquq tauna, nani im’? Maani qavani uitallruyugnarquq.

265
00:33:09,633 --> 00:33:22,883
Tua-i-llu anelraulluku ingna pitangqerran

266
00:33:23,665 --> 00:33:34,790
Moravian-aat uitiita taukut anelrautelluku tuavet.

267
00:33:34,809 --> 00:33:41,071
Cakmani-w’ tua-i taukut Akulirarmiut ullagluki.

268
00:33:41,084 --> 00:33:50,547
Tua-i-llu tekiucatgu tuaggun nunaliluki, eneliluku Ekvicuarteggun.

269
00:33:50,722 --> 00:34:00,822
Tua-i-llu taukut Akulirarmiut nugtarrluteng tuavet Ekvicuarmiungurrluteng.

270
00:34:04,229 --> 00:34:14,041
Taum tau͡gaam Uyaqum ulliiteng maligutellruut Moravian-aamun tua-i.

271
00:34:14,979 --> 00:34:23,767
Ullaketaangraiceteng piyuitellruyaaqut maligtaqutellruvkenateng.

272
00:34:25,130 --> 00:34:30,667
Yugturinrakun-qaa ellangellruuten wall’u-qaa yuitellrani cali?

273
00:34:31,642 --> 00:34:36,292
Tua-i yuit, yuut amllerrallruut.

274
00:34:36,311 --> 00:34:40,324
Ellangellemni yugyaggallruuq.

275
00:34:40,511 --> 00:34:44,336
Yuut, nunat yugyagaqluteng.

276
00:34:44,342 --> 00:34:48,867
Tau͡gaam maa-i yuirutut.

277
00:34:49,098 --> 00:34:53,773
Ukut-llu Qinarmiut yugtairulluteng.

278
00:34:54,704 --> 00:35:02,904
Ugkut tau͡gaam Tuntutuliarmiut cataitellret, taukut tau͡gaam tua-i.

279
00:35:02,923 --> 00:35:13,948
Cali-llu Kuinerrami cali ciuqliit yuk’ellrit Kuinerrarmiungullret nangluteng.

280
00:35:13,954 --> 00:35:21,254
Cataitellret tau͡gaam tan’gaurluullret-llu cakma Kuinerrami uitaluteng.

281
00:35:23,536 --> 00:35:29,161
Ilait nunat yuirutut tamaa-i.

282
00:35:29,167 --> 00:35:43,080
Apruka’armiunek-llu cali nunatangqellruyaaquq ugkut Iigmiut ketiitni, Kusquqviim yaaqsinrilkiini.

283
00:35:43,092 --> 00:35:49,467
Tayima catairutellrunilaraat. Yuirutellruut ak’a.

284
00:35:53,148 --> 00:36:07,873
Tamarmeng, tamarmeng nunat yuk’ellrit ciuqvani tua-i ikegliut, ikegliut.

285
00:36:08,054 --> 00:36:11,179
Ayagyuallrit tau͡gaam maa-i.

286
00:36:11,198 --> 00:36:22,185
Ugkut Napaskiarmiut ayagyuallret tau͡gaam unegkut tua-i yukluki.

287
00:36:22,198 --> 00:36:25,810
Tamakut ciuqliit nangluteng.

288
00:36:26,636 --> 00:36:37,873
Uani-llu cali Naparyarrarni ciuqliit cali nangluteng.

289
00:36:39,311 --> 00:36:50,948
Ayagyuarullret tau͡gaam, tua-i-w’ ilait, ilait tau͡gaam ciuqvaarni yuurtellruut.

290
00:36:51,661 --> 00:36:55,911
Ciuqvaaraugut ilait.

291
00:36:56,593 --> 00:36:59,443
Pitalguteten-qaa tamakut?

292
00:36:59,462 --> 00:37:04,525
Pitatenka nangelriit tayima tua-i.

293
00:37:05,887 --> 00:37:14,500
Uani tua-i nunamteńi allrakullgutaitua. Nangellruut.

294
00:37:18,537 --> 00:37:20,912
Ak’allaunqurrauluten elpet?

295
00:37:20,918 --> 00:37:25,568
Ii-i, ak’allaunqurraulua tua-i wii kiima.

296
00:37:25,587 --> 00:37:32,512
Aipaqa-llu-w’ imna ama-i emusngauq Anchorage-aami.

297
00:37:38,343 --> 00:37:47,581
Elpet wani umyuarteqlerpeni, cam, cam una erneq tekicetau?

298
00:37:47,856 --> 00:37:59,256
Umyuarteqlemni Agayutem, Agayutem erneq una tekicetaa.

299
00:37:59,276 --> 00:38:19,276
Waniwa qanlartut yuk tuaten ernernek amllertalrianek Agayutmun cikilarniluku atu’urkaitnek yuurtellrani.

300
00:38:19,283 --> 00:38:30,116
Tua-i-llu yuk tuaten nangerngaluni, pillerkiuraa-llu tekiskuniu tua-i takarrluni.

301
00:38:30,361 --> 00:38:34,077
Tamaa-i tamana umyuaqelalqa.

302
00:38:35,545 --> 00:38:42,561
Kiagaqan maa-i wani angyakun ayaganglartut.

303
00:38:42,572 --> 00:38:56,122
Ak’a-llu avani ciuqvani, ciuqvani-wa una erneq tekilluku wangkuta Yugni kit’essuutnek, aipaiput makut wani kit’essuutnek pingut.

304
00:38:57,254 --> 00:39:05,204
Camek alerquryugngasiki angyaralriit kiagpak murilkellerkaitnek?

305
00:39:07,074 --> 00:39:16,041
Waniwa tua-i tamakut pugtaucilartut yuk puvtavkarluku.

306
00:39:16,051 --> 00:39:20,926
Tamakunek piicunaunani, piicunaicaaqluni.

307
00:39:21,557 --> 00:39:26,707
Uqamaitenrilata-llu ayauqurayunaqluteng.

308
00:39:29,076 --> 00:39:35,989
Kiagmi, kiagmi ayagauralalriit maa-i tua-i.

309
00:39:36,001 --> 00:39:42,351
Tamaani tau͡gken ciuqvani tamakutaituq kit’essuutnek.

310
00:39:42,358 --> 00:39:48,695
Angyakun-llu ayagayuunateng, qayakun tau͡gaam anguarluteng.

311
00:39:49,220 --> 00:39:53,008
Tamaa-i ayagassuutiit qayaq.

312
00:39:53,033 --> 00:39:57,996
Maa-i tau͡gken angyarluteng levaarluteng.

313
00:39:58,008 --> 00:40:02,608
Qaciggluteng tua-i ayagaaqluteng.

314
00:40:02,627 --> 00:40:12,202
Taumek tamakut kit’essuutet tua-i qeleksunarqut.

315
00:40:12,233 --> 00:40:23,146
Now, we know, we now know that a person’s potential misfortune is right in front of them.

316
00:40:23,471 --> 00:40:37,983
Iciwa waniwa-llu angnirluni, engelallagaluni-llu pirraarluni, tua-i-llu ilani unicamiki tayimqerluni.

317
00:40:37,984 --> 00:40:39,646
Tang.

318
00:40:39,897 --> 00:40:48,147
Yuum picurlallran nantenrilucia. Tua-i waniw’ ciuqerrani uitauq.

319
00:40:48,429 --> 00:41:03,004
Taumek alerquutet makut, makut Kass’at cait cakaarayunaicaaqut.

320
00:41:03,023 --> 00:41:12,060
Tamakut-llu kit’essuutet avaqliqluki. Avaqliqluki uqamaitevkanteng-llu.

321
00:41:12,373 --> 00:41:19,823
Aturluki-llu ping’e’rmi atuyunaqluteng pugtat’laamegteki.

322
00:41:33,505 --> 00:41:37,355
Maa-i-llu angyakun ayagalallrat

323
00:41:39,449 --> 00:41:42,887
Kit’ellrianek niiqurangukut maa-i.

324
00:41:42,887 --> 00:41:48,212
Qaillun taukuk wani qalarutekniagken.

325
00:41:49,531 --> 00:41:50,768
Yaa.

326
00:41:50,781 --> 00:41:59,581
Ayuqeltassiigullukek-wa cukanrarluni cukaunani-llu kit’ellrak, kit’elallrak naliak amllenrua, ciin-llu.

327
00:42:01,588 --> 00:42:06,513
Kitak’ tamana wani qanrutkeqerru.

328
00:42:09,219 --> 00:42:21,919
Tamaa-i, tamaa-i tamatum nalliini ayagassuutengqertut qayanek.

329
00:42:21,926 --> 00:42:34,938
Tua-llu anuqengararutaqateng qaspengqerrluteng-llu imkunek maklaaret qiluitnek

330
00:42:34,951 --> 00:42:40,464
Irnerrlugnek qaspernek all’uki pitulinek.

331
00:42:40,464 --> 00:42:47,101
[Cover] the kayak cockput with that, you know how they’re round?

332
00:42:47,114 --> 00:42:49,876
Qayanek-qaa tanglallruuten? (Yaa.)

333
00:42:49,889 --> 00:42:52,239
Iciw’ uivenqellriit?

334
00:42:52,258 --> 00:42:57,577
Kinguqaminek qumigluku qayam painga.

335
00:42:57,577 --> 00:43:06,064
Tua-i-llu nutaan pelacinaunrilngurmek tapengyaarmek pinevkarluku piliameggnek nemerluku.

336
00:43:06,077 --> 00:43:08,002
Tua-i-gguq ket’garluku.

337
00:43:08,021 --> 00:43:16,233
Tua-i qairem waten pilangraani iterciiganani qayaan iluanun.

338
00:43:16,796 --> 00:43:20,821
Tuaten pitullruut.

339
00:43:20,940 --> 00:43:26,990
Qayaan iluanun iterciiganani meq qumikngani.

340
00:43:27,272 --> 00:43:36,409
Tua-ll’ makut wani angyat, kill’uteng-llu piksaitelaryaaqut.

341
00:43:36,434 --> 00:43:48,084
Tau͡gaam mat’um, mat’um aturyulallrata, atungnaq’lallrata picurlagavkalarai.

342
00:43:48,091 --> 00:43:54,341
Picurlagatek’larait taangamek aterpagcimalria.

343
00:43:54,760 --> 00:43:59,623
Tamakutaitellrani picurlalriartaitellruuq.

344
00:43:59,623 --> 00:44:07,485
Picurlalriamek niicuitellruukut kiagmi kit’ellriamek.

345
00:44:07,486 --> 00:44:19,248
Now, every person of the villages don’t want their youth to abuse this.

346
00:44:19,749 --> 00:44:23,136
Ayagyuanrilnge’rmeng-llu pilalriit.

347
00:44:23,149 --> 00:44:29,286
Kanevtellriatun waten, kanevtellriatun ayuqluki.

348
00:44:29,549 --> 00:44:34,911
Tua-i tuaten wii ayuqekutela’arqa kanevtellriatun.

349
00:44:34,949 --> 00:44:45,249
Iciw’ kanevciaqamta tua-i kanvelalria, imna-ll’ taryirissutmek pilallerput kanvaqluni.

350
00:44:45,268 --> 00:44:59,143
Tuarpiaq umyuartequrarqama tuaten tua-i kanvutekluku man’a aturyulallrat.

351
00:44:59,174 --> 00:45:04,543
People back then didn’t know of any [misfortune] when that didn’t exist.

352
00:45:04,543 --> 00:45:10,530
Tamakutaitellrani picurlagayuunateng.

353
00:45:10,543 --> 00:45:20,743
Tuaten tua-i angenricaaqut-ll’ au͡gkut ayagassuutek’lallrit. Qayat kiingita ayagassuutait.

354
00:45:22,062 --> 00:45:32,862
Man’a kitak’ cali: waten maa-i niiqurangelriakut qanruyutmek, qanruyutet niitnaunrirniluki.

355
00:45:32,869 --> 00:45:39,806
Elpeni cali murilkellerpeni ciin qanruyutet qanruteknanrirpakartatki ciuliamta?

356
00:45:39,806 --> 00:45:52,619
Tua-i, tua-i au͡gkut, au͡gkut ciuqlimta, ciuqliput nang’ngata.

357
00:45:52,631 --> 00:46:06,644
Qanruyutet tamakunek ciuqlimteńek qanrutkestairucata qanrutkestairutut.

358
00:46:08,019 --> 00:46:13,981
Ilaita-llu nallunrit’laryaaqellikait tayima.

359
00:46:14,569 --> 00:46:21,688
Qanruyun ak’allaq niitelaryaaqellikiit.

360
00:46:21,688 --> 00:46:28,138
Tamaa-i qanrutkurtairucami.

361
00:46:28,145 --> 00:46:37,957
Atam tamakut tamaa-i angullrenka

362
00:46:37,958 --> 00:46:47,820
Qalaruyut’seng cimiqetaarpek’naku atauciq tua-i atauciuluku qalarutkuratuat.

363
00:46:47,833 --> 00:46:52,502
Uum qalartaqami qanrutkaqluku.

364
00:46:52,502 --> 00:46:58,439
Akaurpailgan allam uum qanraqami qanrutkaqluku.

365
00:46:58,452 --> 00:47:08,602
Tamaa-i tamakunek tegganrurtellrianek qalarutkestairucameng

366
00:47:08,621 --> 00:47:20,409
Qanruyun man’a qanrutkuranriraat nang’ngameng tamakut qalarustek’lallri.

367
00:47:20,634 --> 00:47:28,784
Waten, waten cali makut wani ciuliaput waten qanerturalalriit.

368
00:47:28,791 --> 00:47:41,303
Qanerturalalriit-wa. Tuar, tuar qanruyutet pinrillrat ayagyuanun elliluku qanrucunairutniluta.

369
00:47:41,316 --> 00:47:47,366
Ciin, ciin tamana cali tuaten piularta maa-i?

370
00:47:47,385 --> 00:47:55,785
Tua-i maa-i tang atungekvut tua-i tamana imna qanrutkelallrat.

371
00:47:56,104 --> 00:47:59,892
Qanrutkelallrat atungekvut.

372
00:48:01,342 --> 00:48:06,855
Qanqauteng’e’rmi aturciigaliluku.

373
00:48:08,442 --> 00:48:14,942
Niicugnirraarluni tua-i-ll’ ayagluni tua-i unilluku.

374
00:48:17,436 --> 00:48:26,724
Tamaa-i tamana umyuaqluku ilaita pilallruut.

375
00:48:26,749 --> 00:48:29,562
Maa-i tua-i qanrutkelallrat.

376
00:48:31,499 --> 00:48:36,818
Qanruyun atunrirciqniluku-ll’ wii niigartelallruunga.

377
00:48:36,818 --> 00:48:47,943
Qanrutestairuskata qanruyun atunrirciqniluku avani ciuqvaarni niigartelallruaqa.

378
00:48:50,612 --> 00:48:58,387
Maa-i-qaa tamana niitelallren elpeni piciurtuq qanruyun atunritellra?

379
00:48:58,393 --> 00:49:03,618
Ii-i, ii-i, piciurtuq tua-i maa-i.

380
00:49:03,649 --> 00:49:15,025
Tang au͡gkut yaaqvaq-llu tekitarkaq nallunrilngurtun pilallrulliniat.

381
00:49:15,025 --> 00:49:17,587
Nallunrilngurtun.

382
00:49:23,888 --> 00:49:40,000
Camek wani tua-i paiciryullerpenek wangkuta ayagyuani wall’u niicugnilriani camek alerquutmek paicirluta.

383
00:49:40,001 --> 00:49:40,951
Ii-i.

384
00:49:40,970 --> 00:49:43,033
Camek paiciryarcikut?

385
00:49:43,583 --> 00:49:48,527
Paiciutekaqa paiciuteksugyaaqek’ngaqa.

386
00:49:48,527 --> 00:50:00,152
Waniwa kenkulluci ayagyualriani, kenkulluci. Ilaci cangayugcetaarpek’naki pisqelluki.

387
00:50:00,183 --> 00:50:05,933
Ilakelriatun ayuqulluci elpeceńi.

388
00:50:05,965 --> 00:50:21,065
Maa-i tang makut wani iqlutmun ayagarcuukarangelria qanruyutni wall’u cangayullni ayagneqluku.

389
00:50:21,084 --> 00:50:28,859
Ayuqlutek, ayuqlutek arnaunge’rmi tuaten ayuqliriuq.

390
00:50:28,865 --> 00:50:40,815
Cangayuutni iqlutmun ayagarutekarkauluku, iqlutmuqrulluku, iqlutmuqrutekluku.

391
00:50:41,934 --> 00:50:57,584
Tau͡gaam waten, waten atam cangayugcetaarpek’naki ilaci, ayagyuallguceci, angutngurtengraan wall’ arnaurtengraan ayuqluku piurquvci

392
00:50:57,603 --> 00:51:05,278
Imutun tua-i uqisngauralriun, uqisngauralriatun ayuqniartuci.

393
00:51:05,297 --> 00:51:14,184
Man’a maa-i umyuaqelarniaran catairusnge’rma-llu wii.

394
00:51:14,222 --> 00:51:19,684
Ii-i, quyana. Quyana qalangssaulluta.

395
00:51:20,797 --> 00:51:22,197
Yaa.


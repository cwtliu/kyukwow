1
00:00:15,770 --> 00:00:24,120
Tuamta-llu cali can’giircuuciryaurcami alerquagurlua asgurcuutnek.

2
00:00:24,520 --> 00:00:31,200
Kuimteńi tamaani Qissunami asgurcuucirluni alerqualua taluyilartuq.

3
00:00:31,980 --> 00:00:41,390
Cali tua-i pau͡gani kuicuarni kelumteńi uksuarmi aniullratni can’giircuutet civvluki.

4
00:00:41,390 --> 00:00:45,150
Tua-i unugpak [?erneqir’uurturnaurtut].

5
00:00:45,720 --> 00:00:52,710
Piyaurcama wangnek tua-i alerquutai aturluki pingnaquraqlua.

6
00:00:54,190 --> 00:01:05,290
Tua-llam caqerlua negirlua uatemteńi Qissunam ceńiini aqesgircuutnek, cukarak-llu kapuarrlukek.

7
00:01:06,800 --> 00:01:18,300
Tua-i-ll’ maaten neganka takullemini piaqa ingna aqesgircuutemni ingna tungulria ingna tekicartu’rqa pekluni.

8
00:01:18,380 --> 00:01:22,380
Napingalliniluni imarmiutaq.

9
00:01:22,710 --> 00:01:31,140
Maaten imna pelacinaggaumilria-wa negaq tauna kepeksaitellia-llu.

10
00:01:31,140 --> 00:01:34,480
Qukamikun negalliniluni.

11
00:01:35,290 --> 00:01:45,960
Qaill’ tua-i picirkailamku kaugtuutarkamenk yuarlua tangvaglaamku ellii tuquciaqan imarmiutarnek.

12
00:01:45,960 --> 00:01:52,770
Uyaqurrit, uyaqurrit teguqerluki qipngamni tua-i tangvaglaucimtun.

13
00:01:53,250 --> 00:01:55,550
Tau͡gaam tuquqainanrituq.

14
00:01:56,530 --> 00:02:04,070
Qiptulliniut wani qet’nge’rmeng, inglugtun tau͡gaam tegulriani nutaan.

15
00:02:05,370 --> 00:02:14,700
Pinauraanga, "Tuaten-gguq pisciigataqata ircaqut qecuk’arluku tuqutellrat assinrulartuq." Alerqualua.

16
00:02:15,630 --> 00:02:18,860
Tua-i tuaten pituriluki.

17
00:02:18,860 --> 00:02:31,490
Kapkaanarturyaurcama-llu yuilqumi anerteqaqan imarmiutaq tekitaqamku tua-i ircaqu͡ra qecuk’arluku egmian tuquq’ernaurtut.

18
00:02:32,340 --> 00:02:45,840
Kaviaret tau͡gken cali kapkaanaq’ngamun tekitaqama tua-i ciugarrluku tau͡gaam uyaqurrit tuqucilartuq tangvagaqamni.

19
00:02:45,840 --> 00:02:48,890
Elliitun tua-i piuraqlua.

20
00:03:14,730 --> 00:03:23,750
Tuamta-ll’ nucirlua ayagyaurcama, alerqurnauraanga assi’irqan cella maligcuarturaqama kaviarnek

21
00:03:24,320 --> 00:03:34,170
"Pitsaqa’artevkenaku pitaqekuvgu assiqan cella caviggalgira’arluten amiirrarniaran tuani.

22
00:03:34,170 --> 00:03:39,270
"Uqamalkutaqevkenaku kemga ut’ruqu’urniaran."

23
00:03:39,870 --> 00:03:44,670
Tua-i tuatnaqarraallemni tangvaglaucimtun ellii

24
00:03:44,670 --> 00:03:56,610
Pamyuit ullirtevkenaki, qaill’ piluki keggmaqaraqarraarluki man’a pamyuq nucuglaraa.

25
00:03:58,590 --> 00:04:02,210
Tua-i au͡g’arnartuq im’ pamyuq cavkenani.

26
00:04:02,210 --> 00:04:08,290
Tuatnaqarraallemni keggmaqtaryaaqekeka man’a qainga.

27
00:04:08,290 --> 00:04:20,430
When I pulled the tail, I think I only took off the fur, but the skin was left.

28
00:04:20,870 --> 00:04:26,290
Ak’aki neng’uq imna melquq pamyuq.

29
00:04:26,290 --> 00:04:32,630
Quyanricaaqua. Tua-i katurqaarluku ut’rulluku.

30
00:04:33,710 --> 00:04:42,130
Tauna-llu pamyua kepluku, enra kepluku piciqngaku elliin tekiskema.

31
00:04:42,300 --> 00:04:48,350
Tua-i tekicama mingqucelluki aanamnun tamakut amia au͡g’arraarluku.

32
00:04:48,350 --> 00:04:53,830
She sewed the fur on and made it into a tail.

33
00:04:53,940 --> 00:05:02,760
Alerqualua nutaan pianga carrarmek-wa caquqerluki keggmaqa’arlaasqelluki qamkut

34
00:05:03,140 --> 00:05:07,930
Kiitellratnun amiit tamakut.

35
00:05:08,840 --> 00:05:15,320
Cenkarmek tau͡gken piaqama qaill’ tuqutesciigat’la’rqa anerteqaqan.

36
00:05:15,750 --> 00:05:21,530
Tuquqainayuituq, cenkaat.

37
00:05:22,070 --> 00:05:31,180
Tua-i cayaqlirluku tua-i kaugtuarpaka’arqamni ilii tuquurainalartuq.

38
00:05:33,400 --> 00:05:41,380
Mermiut pingrilnguut, mermiut piaqameng, eplalliniut egmianun mermetaqameng.

39
00:05:42,060 --> 00:05:49,100
Tua-i tamakut pissuryarat alerquutai piyaurcama tua-i aturturluki.

40
00:05:49,400 --> 00:05:59,880
Catairut’ng’ermi-llu tua-i alerqualua tuaten piurlaasqellua tua-i alerquucimitun.

41
00:06:26,700 --> 00:06:34,360
Uum cali maliksaurcamia Peqiciram atiin cavailegmi, ug’um Peqiciram atii

42
00:06:34,460 --> 00:06:39,790
Cali nutaan yuilqumun ayagallua yaaqvanun qimugtetgun.

43
00:06:40,160 --> 00:06:42,610
Maligqura’aqluku.

44
00:06:42,610 --> 00:06:48,370
[?Ciisqeḿaqlemteńi] uivluku pissuuteturaqlunuk.

45
00:06:48,600 --> 00:06:58,420
Unavet cali ayagaqamnuk Qucilgaq uivluku tamaani pitulunuk.

46
00:07:05,000 --> 00:07:08,710
Ii-i, qanerturluten arulairpek’nak. (Ai?) Qanerturluten.

47
00:07:08,710 --> 00:07:14,490
Tua-i Qucilgaq uivaqamegnegu qimugtetgun calanrituq.

48
00:07:14,620 --> 00:07:24,970
Tau͡gaam up’nerkami qayakun malikaqamku, up’nerkilaami uani uatemteńi Quuqamek pilallratni

49
00:07:25,100 --> 00:07:31,770
Atairutma tekitellrani pia qanrulluku

50
00:07:32,320 --> 00:07:39,430
"Tauna anelraulluku cakmani. Uum-llu anngiin ayagasngaitaa," Eritailnguq piluku.

51
00:07:39,810 --> 00:07:46,370
"Ayagaqurarru cakmani nunavni. Anelraa." Malikuraasqellua.

52
00:07:46,770 --> 00:07:50,600
Tua-i qayakun uivaqamegnegu Qucilgaq

53
00:07:51,180 --> 00:07:57,730
Ciuqlirmi piqarraallemegni tevcarat yuaqaqluki.

54
00:07:58,990 --> 00:08:03,640
Kepngamegnegu kelutmun, nanvamun qakvaamnuk

55
00:08:03,900 --> 00:08:10,780
Tevcarat yuaqaqluki tamaaggun, tamaavet-gguq Elurtulim kangranun.

56
00:08:11,250 --> 00:08:18,210
Tua-i kanaamegen’gu carvanian uatmun nutaan cetulunuk.

57
00:08:18,540 --> 00:08:27,950
Nequturian-ll’ un’gani akiqliqu’urlunuk anguanglunuk kanaqlagcurlunuk.

58
00:08:28,290 --> 00:08:35,850
Tua-i pivakarlunuk iliikun cenkarmek-ll’ pairkengnaurtukuk tamaani pilrianek.

59
00:08:37,820 --> 00:08:46,430
Tua-llam caqerlunuk cenkarnek pillmegni igvaarrluki ua-i qanikcarkun tagluteng.

60
00:08:46,760 --> 00:08:50,850
Cetamauluteng, aanameggnek cunaw’ ilangqellinilriit.

61
00:08:51,040 --> 00:08:57,810
Pianga, "Kitaki tevcaraulliata tuaggun tev’ut."

62
00:08:57,810 --> 00:09:00,280
Maligarrluki tua-i.

63
00:09:02,760 --> 00:09:06,720
Nutka teguluku, qayaqa unilluku, maligarrluki.

64
00:09:06,720 --> 00:09:14,880
Qau͡ga-i tangrramki nanvarrarmun kanalliniluteng. Nanvarraq uivarrluku.

65
00:09:14,960 --> 00:09:18,300
Pika-i qakvaata ullagluki.

66
00:09:18,540 --> 00:09:29,620
Maaten imna tekitanka tevcaratgun tumlliut. Maa-i-ll’ ataam kuigmun tamaavet Elurtulimun una ava-i kanalliniluteng.

67
00:09:30,740 --> 00:09:34,530
Alakarrlua tuani tangrramegteńga.

68
00:09:35,010 --> 00:09:38,930
Taqililuteng puguralartut tamakut cenkaat.

69
00:09:39,090 --> 00:09:47,040
Taikanirluteng pugurallratni uirraluteng, tuaten aaniit tauna.

70
00:09:47,950 --> 00:09:53,420
Nutegluku, taqinarpek’naku tau͡gaam.

71
00:09:55,340 --> 00:10:04,310
Ayanrilan, ika-i akimnun tagngan can’gurnermun nutaan qayaqa aqvaluku.

72
00:10:04,310 --> 00:10:06,360
Utaqaurallinilua.

73
00:10:06,360 --> 00:10:16,550
Pianga, "Kuigmun kanaqata mat’um ilakaa. Wii uivurciqua anguarturlua. Elpet tevluten tuaggun maliggluki."

74
00:10:16,550 --> 00:10:22,290
Tauna tayim’ tuqungraan-tuq akma nall’artellruku un’ aniit.

75
00:10:47,850 --> 00:10:52,220
Tua-i qerarlua. Aturkuki tevcarat tevlua.

76
00:10:52,530 --> 00:10:59,010
Tekicamku qayaqa atrarrluku piaqa tuquksaitelliuq cali.

77
00:10:59,330 --> 00:11:05,060
Tekicamni atraqerrluni tau͡gaam elluaciqevkenani.

78
00:11:05,550 --> 00:11:11,180
Twenty-two-ngqerrama canimelan pulngarrluku nutaan pitaqluku.

79
00:11:11,180 --> 00:11:17,410
Irniari tau͡gken maani au͡gatemni piluteng, puguraluteng.

80
00:11:19,270 --> 00:11:22,440
Tua-i nut’gayaaqluki.

81
00:11:22,440 --> 00:11:28,420
Pitangyugpakarluki anagialuki. Tamariluki tayima.

82
00:11:29,100 --> 00:11:31,360
Tauna tau͡gaam aaniit.

83
00:11:31,360 --> 00:11:35,310
Utaqaurluku tauna malika.

84
00:11:35,310 --> 00:11:40,850
Muluuraqerluni yaaqsilliniami cingik tamana.

85
00:11:41,320 --> 00:11:46,250
Ama-i cingqullagtuq yaaqsigpek’nani.

86
00:11:48,000 --> 00:11:56,510
Tekicami pianga, ataucimek-gguq cenkarmek tuani pairrluku nutegtuq.

87
00:11:56,880 --> 00:12:04,380
Pianga, "Taukut piyagaat ilakngataat. Piyagaunrituq-gguq. Angelriaruuq-gguq."

88
00:12:04,450 --> 00:12:15,500
Piyagai taukut tayim’ tamariamki pianga, "Taglunuk-wa piani nunapigmi qavartara’arluk unugpak anguallruamnuk.

89
00:12:16,470 --> 00:12:26,590
"Qavarta’arluk piani nunapiim qainganun qayapuk tagulluki." Uciirlunuk tagulluki.

90
00:12:27,760 --> 00:12:36,200
Tamaaken uqviarrlunuk pilunuk. Cainiliurlunuk yuuraqara’arrlunuk. Quunirluni.

91
00:12:37,290 --> 00:12:48,070
Piqerluni pianga, "Atam igvalria cakem’ kanaqlaunritell’. Min’get unegkut ukatmurtellriit."

92
00:12:48,430 --> 00:12:54,340
Maaten piaqa minegpaggauluteng. Kanaqlauvkenani.

93
00:12:54,860 --> 00:13:02,860
Igvaqerluni-ll’ tayima, tagngami tayima alainqigtevkenani.

94
00:13:02,860 --> 00:13:08,700
Pianga, "Nunii ugna paqteqarru qayan atrarrluku."

95
00:13:09,140 --> 00:13:18,240
Maaten imna tauna min’girtellran nunii tekitaqa tevcaraullinilriit makut.

96
00:13:18,240 --> 00:13:26,920
Culurrlua tuavet, .22-q teguluku, taglua maliggluku.

97
00:13:26,920 --> 00:13:37,650
Nanvarrarni piani keluqvaarni kanartua, kanani cikumi kan’a tungulria pektaqluni.

98
00:13:37,650 --> 00:13:40,400
Taungulliniluni.

99
00:13:44,070 --> 00:13:50,610
Malruurrlutek avvlutek, ataam katurtaqlutek.

100
00:14:15,970 --> 00:14:22,450
Atauciq tauna tuunrituli Qupanuarmek pilallrat

101
00:14:22,450 --> 00:14:28,280
Tua-i ataucirquunrilngurmek takumni tuunriqaqulartuq.

102
00:14:29,530 --> 00:14:34,890
Tua-i caqerlua Cuukvagtulimun maligullua, tuantelliniluni.

103
00:14:36,520 --> 00:14:43,190
Tuunrivkallratni-am qasgimi atairutka-ll’ maligucami aturteńgulaami

104
00:14:43,190 --> 00:14:47,890
Akiqliqluteng cauyarluteng qasgimi aturlaameng.

105
00:14:48,720 --> 00:14:52,530
Qavaqallinilua cauyalriik taukuk.

106
00:14:52,930 --> 00:15:02,090
Una wani Nick Beans-aq canimni, anngaqa-llu akunleragni wii qavarlua, qavallinilua.

107
00:15:02,410 --> 00:15:11,610
Tua-i tupak’artua qasgi man’a cingqullagluni, aglut pagkut imluteng ayimqelluteng.

108
00:15:11,840 --> 00:15:19,480
Tua-i mak’aruciqa tau͡gaam tua-i. Temlilua qavamni.

109
00:15:19,480 --> 00:15:29,990
Cauyat kaugtullratni cingqullalriaruluki pagkuuluki aglut, ayimqellriaruluki niigarrluki.

110
00:15:29,990 --> 00:15:33,310
Anqerrnalua umyuarteqellrianga tayima.

111
00:15:33,450 --> 00:15:42,220
Maklua qaniqnginanrani tauna uani amigmi imarnitegnek uligluni.

112
00:15:42,220 --> 00:15:46,820
Ukuk-llu elucira’artek nangengqalutek-am.

113
00:15:47,490 --> 00:15:56,950
Tekicamku-gguq tauna qaniqellria teguluku maaggun nuqtaqa, kanavet-llu nacitnun aqumkallagluni.

114
00:15:59,090 --> 00:16:08,460
Tua-i-gguq qaill’ picirkailami atairutma pia, "Aullu-wa-i piluaqanritaaten. Taum picurlagaaten.

115
00:16:08,460 --> 00:16:12,970
"Temliuq-am. Temlituuq. Temliluni piaten."

116
00:16:13,670 --> 00:16:22,350
Tua-i aqumngami-gguq Qupanuaq qanertuq, "Temlikuni-gguq, qavamini pikuni picurlanrilkiinga."

117
00:16:23,630 --> 00:16:28,360
Canritniluku. Canritniluni.

118
00:16:28,360 --> 00:16:35,610
Tua-i ciinllugguaralua. Itraama anqertellinilua.

119
00:16:36,340 --> 00:16:44,530
Tau͡gaam qanrutenritaanga [?] Nick Beans-am. Maaten tekitaqa una nayangarluni aqumgaurluni.

120
00:16:44,690 --> 00:16:48,430
Cunaw’ engelarciiganani yugyiimi qasgi.

121
00:16:48,500 --> 00:16:53,920
Tua-i waten tau͡gaam piurluni, uitavkenani tua-i.

122
00:16:53,920 --> 00:16:57,580
Temciyugyaaqluni engelarluni pisciiganani.

123
00:16:58,260 --> 00:17:04,610
Tua-i ataam inarrlua, qavallinilua nutaan tayima.

124
00:17:04,930 --> 00:17:08,880
Tuani-llu unuaquani-ll’ qanrutevkenii tamaani.

125
00:17:08,880 --> 00:17:15,960
Cuqartalegmun tau͡gaam tekicamta utercamta nutaan aanairutka qanemcilluku Nick Beans-am

126
00:17:15,960 --> 00:17:20,820
Tangvalliniamia tuani Qupanuaq tauna aqumkallagcetlemni.

127
00:17:22,960 --> 00:17:32,240
Qacigtenricaaqut-gguq nepailameng. Qasgimi tua-i engelarciiganateng yugyaam[eng] tuunriameng.

128
00:17:32,240 --> 00:17:40,960
Taukuk-llu eluciraralriik tekicamkek mengelvartaarraarlukek anqerrlua.

129
00:17:40,960 --> 00:17:48,360
Kamilangqiima kumlangata tau͡gaam elaturrami amigmi it’ganka kumlangata tupaglua.

130
00:17:49,180 --> 00:17:57,400
Pam’um nuqtaqiinga tunumnek. Maaten kingyarlua piaqa anngairutma nuqtallianga itrullua.

131
00:17:59,530 --> 00:18:07,780
Kiaresngaacaaqellrianga cakneq qaill’ picirkailama, temlilliniama-am tuani.

132
00:18:08,260 --> 00:18:15,730
Tau͡gaam tekicama nutaan Nick Beans-am aanairutka qanemcilluku.

133
00:18:40,710 --> 00:18:52,300
Qanruyutengqellruukut arnani atakumi-llu tarritesqevkenata, ullagatesqevkenata-llu.

134
00:18:52,620 --> 00:19:04,040
Una tua-i wiii aanamnek arcaqerluku, aanamnek atamnek-llu waten:

135
00:19:04,040 --> 00:19:10,740
Qalartellriik-gguq camek assiilngurmek niicugninrillakek.

136
00:19:11,820 --> 00:19:22,280
Tua-ll’ qalarucilriamek tangerquma, qalarucilriamek tangerquma

137
00:19:23,640 --> 00:19:31,970
Ullagluku nutaan niicugnisqelluku inerquutnek qalartellria.

138
00:19:32,420 --> 00:19:35,330
Tamaani nepaitellruut.

139
00:19:35,330 --> 00:19:41,840
Tau͡gaam qaneryaram mat’um qanrutkellrit makut wani

140
00:19:43,810 --> 00:19:50,550
Qanrutkumalria tekirqeput. Murilkelluci elpeci yuuci.

141
00:19:51,280 --> 00:19:54,280
Murilkengnaqluci

142
00:19:54,380 --> 00:20:04,680
Una tekitaqan tangnerrarpek’naku elitaq’larnaurci, cangayung’erpeci-llu cangakevkenaku.

143
00:20:06,570 --> 00:20:15,950
Una-llu qanlerayulria angun wall’u arnaq, qastuluni qalarculria

144
00:20:15,950 --> 00:20:19,940
Tauna tua-i assikevkenaku.

145
00:20:21,870 --> 00:20:34,010
Waten-llu tan’gaurluq ayagyuaq takuanun qanleralluku yugnek niitesterluni callallerkaa umyuaqevkenaku

146
00:20:34,010 --> 00:20:41,810
Tamaa-i tamana caniluku.

147
00:20:42,740 --> 00:20:45,920
Tua-i mat’um nalliini

148
00:20:46,860 --> 00:20:56,890
Qanruyutvut man’a eneqangluku-ll’ wii caknengama tutgaramnek wall’u makunek yumnek

149
00:20:56,890 --> 00:20:59,870
Caknengama eneqangluku

150
00:21:01,320 --> 00:21:14,530
Qanpagayulria tauna, qastuluni qalarculria atawakevkenaku.

151
00:21:38,450 --> 00:21:44,570
Ellangeqarraallemni imkut qanrutetullruatnga

152
00:21:44,940 --> 00:21:50,460
Umyuartungnaqlua-gguq usvitungnaqlua yuukilii.

153
00:21:51,960 --> 00:22:04,210
Tua-i-llu angliriama tarricaurcama maani, ikamranun-llu maligucaurcama qanrutnauraatnga waten:

154
00:22:04,790 --> 00:22:15,990
Atam-gguq piyaureskuma, unangyaureskuma yuilqurmiutarnek, imarpiim-ll’ unkunek piinek

155
00:22:16,990 --> 00:22:21,880
Amirkaq-gguq una atauciq qemangqaurqumku

156
00:22:21,880 --> 00:22:30,440
Atam-gguq ilangelarniartuq, kiituani-gguq qayarkanrurcan qayaqsagutaqua, qayangua tua-i.

157
00:22:31,010 --> 00:22:39,230
Tuamtellu-gguq pavani yuilqumi imarmiutarmek wall’u tevyulimek unangekuma

158
00:22:39,600 --> 00:22:45,590
Akia-gguq atam qemangqaurqumku egmianun tunevkenaku

159
00:22:45,720 --> 00:22:54,530
Carrarmun-gguq atam nutaan kinguqvaarni ilakangkan tunkumku piluaqerniartua.

160
00:22:54,680 --> 00:23:07,430
"Umyugailkuvet, umyugailkuvet ilavnek ayuqniallren egmiuciiqan

161
00:23:08,310 --> 00:23:13,880
"Ilaten atu’urkameggnek teguqerrartengraata."

162
00:23:14,080 --> 00:23:23,590
Tua-i umyugaitelliniama ilanka teguqerrartengraata ayuqniarumallruanka.

163
00:23:56,410 --> 00:24:06,770
Makut maa-i akingukarani check-at quyurquranritlinikai.

164
00:24:07,390 --> 00:24:15,100
Akingukarani check-at imarkilengraata quyurqurquniki

165
00:24:15,400 --> 00:24:21,980
Amllerikata tua-i snuukuuq akilicugngariyaryalliniluku.

166
00:24:22,630 --> 00:24:30,530
Massiinaq-llu levaaq akilicugngayalliniluku.

167
00:24:30,800 --> 00:24:41,070
Anirtima qanrutaitkut, akikaar-gguq kiturtelluku, egmianun kiturtelluku tun’urluku

168
00:24:41,070 --> 00:24:50,160
Kipusviit iluatni canek aturanek cucullerput, maligtaquurassiyaagluku umyuarput.

169
00:24:50,490 --> 00:24:55,990
Kiturtelluki-gguq akikaaraput tamakut aklungengaitukut.

170
00:24:55,990 --> 00:25:03,190
Angyangengaunata-llu akitulriamek, massiinangengaunata-llu akitulriamek.

171
00:25:04,230 --> 00:25:12,430
Taangamek-llu-gguq mer’atukumta akitulriamek aklumek aturngaunata

172
00:25:12,780 --> 00:25:19,460
Akurarutekngamteki-gguq tamakut atu’urkamteńun navrucaryaaqelput.

173
00:25:19,780 --> 00:25:28,280
Maa-i nutaan waten angukara’urluurcama tangvagaqa tamana qanruyutellerput.

174
00:25:28,600 --> 00:25:34,120
Picimegcetun au͡gkut alerquagiyuitelliniut.

175
00:25:34,550 --> 00:25:44,350
Atullmeggnek tau͡gaam ellaita alerquagitulliniut ciumteńi atullermeggnek.

176
00:25:44,990 --> 00:25:55,530
Iliini-ll’ picurlallerteng aassaqevkenaku atuusqevkenaku inerquutaqluku picurlallerteng wangkutnun.

177
00:26:25,460 --> 00:26:36,080
Qanruyuterugaita imkut qanrutestemta akuliitni piyulria qanruyutem tua-i ilakluku, ciknayaraq-gguq mana’.

178
00:26:36,350 --> 00:26:46,230
Yuk-gguq elluarrluni-llu yuungnaqura’urlulria ciknakluku imna angalkum ciknatarlim

179
00:26:46,230 --> 00:26:55,310
Pinrillugcetaarluku picuirucetaqluku, wall’ tukuuyulallrat man’a navgaqluku elluarrluteng yuuqataryaaqellrit.

180
00:26:55,310 --> 00:26:58,330
Umyuarrliqluteng tamakut cakneq.

181
00:26:58,590 --> 00:27:05,540
Tua-i-llu cali qanruyutet makut:

182
00:27:05,540 --> 00:27:16,840
Ilameng-gguq akuliitni ik’ikengraitkut tua-i qessamkaukluta-ll’ ayagyuarlurni maani

183
00:27:16,840 --> 00:27:25,190
Unugmi-llu, aanairucarallruama-ll’ wii unugmi-llu tan’geriaqan anenermek taq’laama

184
00:27:26,290 --> 00:27:34,150
Akeqnerrluggnauraatnga makut, qessamkaukuma tua-i waten kaigasteńguciqnilua.

185
00:27:34,850 --> 00:27:44,770
Picurlautek’larciqniluku-ll’ tamana qessamkaulua pirraarlua ilanka uingequkata ayuqniam ugaani.

186
00:27:48,220 --> 00:27:54,480
Tau͡gaam tua-i tuaten qanrutaqluta makut wani qanenqegcaarautestemta.

187
00:27:54,480 --> 00:28:07,570
Ilamta akuliitni-ll’ ellalkartevkenata, imumek [?aapiir]tevkenata, murilkevlacagpek’nata, usviitevkenata ilamta akuliitni.

188
00:28:08,930 --> 00:28:13,300
Maktaqameng tua-i qanruqu’urnauraitkut

189
00:28:13,300 --> 00:28:16,710
"Elpeci-ll’ maa-i ayagyuani irniangekuvci-gguq

190
00:28:16,710 --> 00:28:28,590
"Irniarci-gguq mikelnguungalnge’rmi wall’ pilukuvceńi camek inerququvciu, ’Kitak’ at’ ilaten piqaqatgen qimagaqluki [?ingluliuteng].’

191
00:28:28,590 --> 00:28:30,520
"Atam-gguq cumikeyagatuut."

192
00:28:30,520 --> 00:28:40,330
Tua-i-gguq maa-i makut maa-i ciulirnemta makut tamana ellangeqarraallermeggni niitellerteng tua-i pikluku tua-i.

193
00:29:07,950 --> 00:29:16,160
Qanrutetullruitkut, yuungnaquralriit-gguq nulirqelriik Kass’artaitellrani imumi

194
00:29:16,280 --> 00:29:21,740
Atiita ikamracualleraak makuk taqkunikek

195
00:29:22,240 --> 00:29:31,280
Qanikciurun-llu muragaq taqkuniu, piqertuutacuar-llu qel’kekuniu, cikuliurun-llu

196
00:29:32,160 --> 00:29:41,820
Tua-i-gguq teguyarangqerciquq tauna family-t ata’urluat arrsaunge’rmi.

197
00:29:42,020 --> 00:29:51,590
Neqkarcuun-llu-gguq qalu quarruugnek unangetuli qemangqakuniu

198
00:29:51,760 --> 00:29:58,030
Unarcianek-llu-gguq taluyitukuni neqkanek unangyugngalrianek

199
00:29:58,030 --> 00:30:05,630
Imarmiutarnek-llu unangyugngalrianek taluyaruanek-gguq civcitukuni

200
00:30:06,150 --> 00:30:13,180
Arrsaunge’rmi-gguq tukurlirpagtun ayuqluni family-t atakekatni

201
00:30:13,180 --> 00:30:23,120
Irniani cirivkarluki aturarrliqengraata aulukciqai pinirillrata yaavet engeliinun.

202
00:30:24,700 --> 00:30:30,750
Kass’artaitellrani makut maa-i qanruyutelput.

203
00:30:31,430 --> 00:30:39,720
Tangtullruunga-llu wangkuta tua-i arrsagni ayuqemteńek.

204
00:30:40,230 --> 00:30:52,170
Makut tang tua-i tan’gaurlurnek yulget carraquineq tau͡gaam iqluluteng arrsaunguaqatullinilriit.

205
00:30:53,330 --> 00:30:59,730
Qetunrateng makut pissuryaurtaqata, melqulegcuryaurtaqata

206
00:30:59,930 --> 00:31:08,020
Ata’urluat tuk’uqerrnaurtut patagmek tua-i melqulek akikeggillrani

207
00:31:08,590 --> 00:31:13,960
Unaken call’ unguvalrianek tua-i taguquringartaqameng

208
00:31:14,170 --> 00:31:20,830
Arrsaucillrat imna nalluyagutnarqluni, ayuqnianarqaqluteng tua-i.

209
00:31:20,830 --> 00:31:29,730
Atameggnek aulukestekegciaqameng unakengait tamakut kiturcetevkenaki

210
00:31:30,080 --> 00:31:35,420
Amlleriluki tau͡gaan tun’arkauluki piaq[ameng].

211
00:31:35,420 --> 00:31:46,380
Tuamtell’ qanernaurtut, anngaqelriit-gguq ukut family-t waten ukut nukalpiat tallimauyaaqeciqut

212
00:31:46,590 --> 00:31:53,980
Una-llu-gguq cali nulirqelriit atauciuyaaqeciquq qetunraak.

213
00:31:54,310 --> 00:32:01,990
Uum-gguq qetunraagnek taukut ayuqniarluki anngaqelriit talliman nukalpiat.

214
00:32:02,250 --> 00:32:09,420
Qessalertevenani nalluatgun inglukluki pingnatukuni

215
00:32:09,720 --> 00:32:15,610
Ukut-gguq pitacirciqai talliman nukalpiat.

216
00:32:15,610 --> 00:32:21,760
Talliman-gguq nukalpiat nalluatni ingluklerkaat qacignarquq.

217
00:32:21,760 --> 00:32:26,210
Nuvkutaagutetuut-gguq ukut anngaqellriit.

218
00:32:26,210 --> 00:32:34,790
"Pi-gguq kuvyayaqili; wii kuvyayaryuumiitua." "Pi-gguq muragcuqili; wii muragcuryuumiitua."

219
00:32:34,790 --> 00:32:39,990
Maa-i-gguq makut qacignarqutiit ayagnerat iqua.

220
00:32:39,990 --> 00:32:45,600
Uum-gguq atauciunge’rmi ayuqeliyugngai ingluliluki.

221
00:32:45,600 --> 00:32:53,390
Makut maa-i qanruqurauteput ellangyugallemteńi Kass’anek makunek piitellermeggni.

222
00:33:18,510 --> 00:33:31,410
Neviarcaraat-llu makut uingeksailnguut angliyartullrat maliggluku ayuqucirtuutnek nutaan patutullruit inerquutnek.

223
00:33:32,080 --> 00:33:43,770
Agurrluk’-llu yuut tangvanrilkiitni nukalpianun unugmi narukitautesqevkenaki inerquraqluki.

224
00:33:44,260 --> 00:33:53,680
Wangkuta-llu unugmi neviarcaraat akuliitni narukitautesqevkenata.

225
00:33:55,060 --> 00:34:07,470
Alegyagulluku-gguq nasaurluq yugnek tangvagtaitnitekluta kemga agtuqumteggu wangkutnek-gguq tuquciiqukut.

226
00:34:07,470 --> 00:34:10,730
Nulirruarluta tua-i.

227
00:34:10,850 --> 00:34:15,500
Tamaa-i atam alingnarcarluku qanrutkaat.

228
00:34:15,580 --> 00:34:20,100
Arnat-llu makut enemi agleraqata qanrutnaurait

229
00:34:20,100 --> 00:34:24,350
"Kitak’ wak’nirnek ayagluten tua-i eglertuten.

230
00:34:24,460 --> 00:34:34,210
"Nulirtuqsailnguq yun’erra’ar tan’gaurluq anuqiin asguakun agurrluk’ kituryaqunaku, avaggun tau͡gaam uqrakun.

231
00:34:34,210 --> 00:34:44,610
"Tepen-gguq atam narluku narumangniariaa. Assiiruyutekaa-gguq kiituan."

232
00:34:45,120 --> 00:34:48,610
Tuaten-qaa qanrucuitellruatgen?

233
00:34:48,670 --> 00:34:50,510
Qanrutaqluta.

234
00:34:50,510 --> 00:34:52,180
Au͡gna-q’ elitaqenritan?

235
00:34:52,180 --> 00:34:55,370
Qang’a, elitaqkacagarluku.

236
00:34:55,370 --> 00:34:58,070
Tepii-gguq narluku.

237
00:35:22,860 --> 00:35:31,460
Aipaput kenekluki pisqessaaqaqluki, uiput cumikluki

238
00:35:31,460 --> 00:35:33,610
Allaliuqsaunata-llu.

239
00:35:33,610 --> 00:35:41,560
Uimta-llu nalluatni arnaurlulriani wangkuta ayagallerkartuyarrluta

240
00:35:41,560 --> 00:35:46,850
Kiituani-gguq taum uimta pikenrilkiinek qingangaqluta-gguq.

241
00:35:46,850 --> 00:35:58,000
Imkut maaten tamaani ellangeqarrallamteńi qanrutaqamegtegkut ikiu͡k’acagarluku ca ikuggluku qanrutnauraitkut.

242
00:35:58,000 --> 00:36:04,200
Tangvagluta-ll’ piaqatkut, waten umyuarteqsaaqnaurtukut wangkuta niicugnilriani:

243
00:36:04,200 --> 00:36:09,720
"Aling ik’um-am cunaw’ nallunrilkiikut, tangellrukiikut."

244
00:36:09,720 --> 00:36:15,090
Tuar tang nallunritkacagarluta ilumun tangellruluta pilaqaitkut.

245
00:36:15,880 --> 00:36:22,360
Cunaw’ tamakut qanruciyupialriit ircaqurteng cairluku ellaita atullmeggnek.

246
00:36:22,360 --> 00:36:28,530
Assirluki yuk agesqelluku qanruturlularyaaqellinikaitkut.

247
00:36:28,530 --> 00:36:33,180
Irniau͡rluput-llu waten makut irniaqsagutaqamteki

248
00:36:33,180 --> 00:36:40,610
Agurrluk’ tua-i agutevkenaki, tass’uqluki-ll’ enenun allanun ceńirtaaruqu’urtev[kenaki].

249
00:36:40,610 --> 00:36:43,000
Atam-gguq asriurturlurniartut.

250
00:36:43,000 --> 00:36:51,110
Ikiurlullrat man’a arrasaurlullerput ilalqerluku-gguq atam aanaulriami wani enem nayurtiini.

251
00:36:51,110 --> 00:36:56,210
Una-wa-gguq aatavut ayagalria pikangengnaqluta.

252
00:36:56,210 --> 00:37:03,850
Pitarra’urlui-gguq tekitaqan quyatekluki ciuniurluki arnaulriani.

253
00:37:04,200 --> 00:37:13,830
Wall’ akirrarmek unangekan qenngevkenata wangkuta arnani taqmaqegciyugluta, wall’ camek cap’akiqegciyugluta

254
00:37:13,830 --> 00:37:19,650
Aturaqegciamta-gguq tua-i pikarciaritnek maa-i nangerngiimta.

255
00:37:19,650 --> 00:37:26,480
Tamakut-gguq navguutekai taum aipamteńun.

256
00:37:26,480 --> 00:37:33,070
Tamakut unangkengarait, uiu͡rlumta unangkengarait munarulluki.

257
00:37:33,070 --> 00:37:36,900
Munarcallrani tauna aipa’urluput ukisqirluki.

258
00:37:36,900 --> 00:37:44,220
Tamakut tamaa-i anglanitekevkenaki-gguq, akingutaurlui tegulerulluta ayagpek’nata.

259
00:37:44,220 --> 00:37:51,420
Avani-ll’ ayanantemteńi canun akusrarrnarqelrianun tekiskumta, wall’ mer’aluta, wall’ canun

260
00:37:51,700 --> 00:37:56,350
Inerqurluta tua-i tamalkuita tamakunek aarnarqelrianek.

261
00:37:56,350 --> 00:38:02,650
Irniamta-ll’ takuatni tuaten ayuqesqevkenata. Alerquaciqaput-gguq.

262
00:38:26,520 --> 00:38:35,210
Tua-i tuaten tau͡gaam ilalqerpek’nani yuk yuurluqili mat’um nalliini.

263
00:38:35,210 --> 00:38:38,890
Tamana-llu tamaa-i akerrneqluggutek’lallrat

264
00:38:38,890 --> 00:38:46,620
Akusrangkumta-gguq tamakut angayuqamta qanrutestemta, ciulirnemta qanrutaqamegtekut

265
00:38:46,620 --> 00:38:51,030
Akusrangkumta-gguq camek elpek[’ngaarulluta].

266
00:38:51,030 --> 00:39:00,950
Qanrutestevut cumikenrirluku, alerquastevut elluarrluta yuusqelluta, aviranaunata ilamta akuliitni.

267
00:39:00,950 --> 00:39:06,020
Tau͡gaam-gguq assirluta tangniqluta enemteńi aqumluta

268
00:39:06,020 --> 00:39:10,750
Enevut-gguq uitaqegcinaqniartuq.

269
00:39:10,750 --> 00:39:16,790
Allaneruaraam-llu nanikualuni itervikekakut uitanqegcivkangnaqluku

270
00:39:16,790 --> 00:39:20,860
Imuuvkenata, akusrartevkenata yuukumta.

271
00:39:20,860 --> 00:39:32,050
Tua-i tuaten qanraqata piyugyaaqengramta, amta-llu tua-i iliini canun tekitengaqluta tua-i.

272
00:39:32,370 --> 00:39:36,650
Assiryugyaaqellerput man’a ukatairuluku.

273
00:39:36,650 --> 00:39:44,250
Ayagyuarluta-ll’ qingircetlerkaq tua-i alingnaqkacagarluni, mikelngurmek alairillermek.

274
00:39:44,250 --> 00:39:47,520
Aatailnguut tallurnaqkacagarluteng-gguq.

275
00:39:47,520 --> 00:39:49,790
Inerquutngullruyaaqluni.

276
00:39:49,790 --> 00:39:56,050
Maa-i tamatuullinill’ akusrangllerkaatnek qanlallrat imkut au͡gkut ciuliamta.

277
00:39:56,050 --> 00:40:04,810
Inerquutet makut wani assiitellriit atuqsaileng’erpeciki ayagyuani.

278
00:40:05,930 --> 00:40:09,730
Maligqurassiyaagpegnaki Kass’at makut pisqutait.

279
00:40:09,730 --> 00:40:17,760
Canek tua-i makut puyurtull’e’rnek-llu canek pilarniitki iqugglugningqeńilaitki tamakut

280
00:40:17,760 --> 00:40:19,650
Tamakut atuqsailengraata.

281
00:40:19,650 --> 00:40:22,980
Waten tau͡gaam yuuqallerput tang tua-i ikgetlinilria.

282
00:40:22,980 --> 00:40:32,970
Una wani ayagyuallerput ellangellerput canimelngat’laryaaqell’, amta-ll’ [?] waten pinialiluta carpagciigaliluta.

283
00:40:32,970 --> 00:40:40,030
Taumek mulngakluci tuaten tamakut assiiterrlainaat maligtevkenaki.

284
00:40:40,030 --> 00:40:48,770
Cavvliurluci, yuungnaqluci, akingengnaqluci pikuvci tengruluci quyanarqeqacaarciquci.

285
00:40:48,770 --> 00:40:56,820
Akinguteci tau͡gaam tuaten elpeceńun, enevceńun-llu aturluki ikayuutekluki, aklukluki.

286
00:40:57,110 --> 00:41:07,460
Wiinga-ll’ tua-i waniwa qitevvneq-llu nalluamku qaill’ ucuryagutekevkenaku atuyuilamku tua-i.

287
00:41:08,080 --> 00:41:15,610
Pisqeqapigtaqatnga tau͡gaam ik’um-ll’ aiparma maliklua camek, maligglua camek tua-i tegutaqlua

288
00:41:15,610 --> 00:41:19,710
Una-kiq qaill’ tunllerkaa nalluk’acagaamku.

289
00:41:19,710 --> 00:41:26,400
Quyanaqkacagarluni. Tua-i quyaaqlua nallucimnek uitanqegcilua uitalaama.

290
00:41:49,510 --> 00:41:57,630
Man’a taangaq elpecinun assinritqapiareyaaquq atungnaqellra.

291
00:41:57,630 --> 00:42:06,270
Tau͡gaam taangaq man’a trouble-aamun tau͡gaam pinaqluni.

292
00:42:06,270 --> 00:42:15,490
Cali yuk taangarpakarluni iqlutmun piarkaqenrilkeńi tekilluku ellmineng picurlatuuq.

293
00:42:15,570 --> 00:42:19,260
Cali man’a meluk aipaa...

294
00:42:20,740 --> 00:42:22,210
Patuu.

295
00:42:22,210 --> 00:42:33,590
Aipaa tamana meluk man’a umyugamun tau͡gaam ayatulria, man’a-llu tema tapulluku.

296
00:42:33,590 --> 00:42:43,820
Wii atuyuicaaqaqa qaillun ayuqellra, tau͡gaam niitetuama wanigga tamatumeng melugmeng ayuqucianeng

297
00:42:43,820 --> 00:42:48,160
Umyugaq tau͡gaam nagvutuniluku.

298
00:42:48,160 --> 00:42:53,820
Cali qavarturangluni tauna melugpakatuli.

299
00:42:53,820 --> 00:42:59,040
Tau͡gaten niitetuunga tamatumeng melugaqata.

300
00:42:59,040 --> 00:43:05,170
Ilumuuluni tamana pituyugnarquq.

301
00:43:05,170 --> 00:43:09,150
Melugpakalria man’a qavarturangluni.

302
00:43:09,150 --> 00:43:14,000
Cali unim[yugluteng], you know?

303
00:43:14,140 --> 00:43:21,460
They forgot what to do. Ellirraarluki-llu cat wanirpaagaq nalluyagutaqluki.

304
00:43:21,460 --> 00:43:28,130
Wii qetunrama iliit tau͡gaten, iliit, inerqungramteng

305
00:43:28,380 --> 00:43:32,280
Tamatumeng iliini atuqeryutuata

306
00:43:32,280 --> 00:43:36,600
Nunutuyaaqanka cakneq wii pirramneng.

307
00:44:00,910 --> 00:44:08,740
Wangkutnek-wa tua-i wangni, naliata akwaugaq qanrutaanga, [?Ayapqu]gcaram piyugnarqaanga

308
00:44:09,060 --> 00:44:21,730
Wangkutnek wii nallemnek tuar tang ayagluta wangkutnek man’a yuum ayallra cimilria.

309
00:44:22,570 --> 00:44:24,130
Qaa?

310
00:44:24,820 --> 00:44:29,090
Kass’atun makut kinguqliput ellirtut.

311
00:44:30,070 --> 00:44:35,770
Kass’arngariut, ilait-llu Yugtun taringesciigaliluteng.

312
00:44:36,890 --> 00:44:40,550
Kass’aturrlainaq tau͡gaam qalarqurangluteng.

313
00:44:41,220 --> 00:44:48,710
Tua-ll’ waniw’ Yugtun yuullerkam ayuqucianek piyaaqengramta

314
00:44:48,710 --> 00:44:54,940
Makut tamakut Kass’atun elitellriit qaillun elitnauqatarceta?

315
00:44:55,960 --> 00:45:05,400
Ataam-qaa au͡gna yuuqtallerput tengruluteng ataam ayagniryugngaciqaat?

316
00:45:06,440 --> 00:45:10,110
Caknerluta wangkuta yuullerput.

317
00:45:10,430 --> 00:45:17,070
Qimugtetgun-llu ayagaluta, kayimngina’arturluta-llu qugtatullruluta Akulmi.

318
00:45:17,190 --> 00:45:20,870
Qimugtaunata-llu ayagatullruluta.

319
00:45:20,870 --> 00:45:31,550
Qanikciurutput-llu elluatuullruvkenateng, piqertuutaput-llu elluatuullruvkenateng wangkuta ciuqlirpeceńi.

320
00:45:31,550 --> 00:45:39,380
Makut tua-llu-w’ nutaan ciuqliput nutaan tangrruarqamteng nutaan caknepiallruyugnarqut.

321
00:45:39,380 --> 00:45:48,780
Ukatmun Kass’at tungiitnun calissuutait call’ tungiitnun ayallerput maliggluku tuarpiaq qacignariinarluteng cat.

322
00:45:48,780 --> 00:45:53,710
Waniwa-ll’ yaaqsingraan wanirpaagaq tekiarcaurrluku

323
00:45:53,710 --> 00:45:58,840
Wangkuta unuakuyaarmek ayagluta caqtarturatullerput.

324
00:45:59,240 --> 00:46:00,990
Tua-llu?

325
00:46:27,460 --> 00:46:35,340
Makut qanruyutait ciuliamta wangkuta qemagngangaicaaqaput elisngastaitni

326
00:46:35,340 --> 00:46:41,030
Akaarnun nunami maani nangengqatnguata.

327
00:46:41,380 --> 00:46:46,740
Kenkek’ngaput-qaa tuquyararaasqaput wangkuta yup’ut?

328
00:46:46,740 --> 00:46:54,100
Kenkekumteki makunek ciuliamta alerquutaitnek arcaqerluki qanrutarkaugaput.

329
00:46:54,100 --> 00:47:04,860
Tuamta-llu wangkuta Yugni alerquutengqertukut yuullgutput tamalkuita elluarrluki ciuniuresqelluki

330
00:47:04,860 --> 00:47:08,670
Allakaukevkenaki, ilakuyulluta.

331
00:47:08,670 --> 00:47:18,920
Kitumek kinkut imkut Alaska-m yui tuaten umyuallgutekluteng ilakuyulluki nangengqasqumaut.

332
00:47:18,920 --> 00:47:27,350
Mat’um ilii, mat’um-am agayumacim ilait waten qanertut:

333
00:47:27,350 --> 00:47:32,110
"Wangkuta agayumacirput assirtuq tukniluni-llu."

334
00:47:32,110 --> 00:47:36,740
Tuaten pinrituq. Tuaten ayuqenrituq.

335
00:47:36,740 --> 00:47:44,420
Ciuliamta ilakuyutiit navyunaicaaqerput wangkuta, piunriyunaunaku-llu.

336
00:47:44,420 --> 00:47:52,350
Una ilakuyun avaken ayagluni ciuliamta qanrutkaat kenkauguq.

337
00:47:52,350 --> 00:47:59,320
Kenka atunrilkumteggu maani unguvallemteńi qaill’ piluta anirtuumaciqceta?

338
00:47:59,320 --> 00:48:01,770
Allamek anirtuutaitukut.

339
00:48:01,770 --> 00:48:04,890
Ciuliamta kenka atullruat.

340
00:48:04,890 --> 00:48:14,390
Anirtuumaluteng-llu ayaumaluteng tamana atullruamegteggu yuullgutmeggnun tamalkuitnun allakaukutevkenateng.

341
00:48:14,390 --> 00:48:24,780
Though various religions try to divide us, that division is not good and leads to unrest.

342
00:48:24,780 --> 00:48:33,860
Ciuliamta tau͡gaam alerquutiit ilakuyucaraq atuqumteggu nutaan uitanqegciluta nangengqaciqukut

343
00:48:33,860 --> 00:48:37,320
Ukverput-llu qaqimalriaruluni.

344
00:49:02,180 --> 00:49:13,000
Nunam yuini wangkuta mat’umek ak’allarpall’e’rmek ayuqucirtuutmek teggutengqertukut tua-i taumek.

345
00:49:13,350 --> 00:49:21,230
Man’a-llu teggutvut takarnaqpiarluni, takarnairucuunani-llu.

346
00:49:21,230 --> 00:49:31,060
Makuni maa-i watua tegganeruaramteńi makuni

347
00:49:31,060 --> 00:49:35,600
Tamatumi takarnarquciq uitauq.

348
00:49:36,580 --> 00:49:49,220
Takarnarqelriim cam imum tamatum nunam yui tamakut tegguciumaluki.

349
00:49:49,220 --> 00:49:55,030
Tauna-llu tegguciumasteseng ellaita nalluvkenaku.

350
00:49:55,030 --> 00:50:02,960
Taumek man’a ak’allaq ukanirpak tailria teggutekngamteggu

351
00:50:02,960 --> 00:50:11,270
Tua-i nangerngatekluku-llu calritara’urlulriani maani nangerngaurlurtukut.

352
00:50:11,780 --> 00:50:17,550
Man’a-llu waten ayuqucirput:

353
00:50:17,550 --> 00:50:26,150
Yuum taum atra, Yugtun atra tua-i pirkaparput.

354
00:50:26,890 --> 00:50:35,380
Cali-llu Yugtun qanerturalleq cali una pirpakarput Yuungamta tua-i.

355
00:50:35,380 --> 00:50:44,370
Tauna arcaqerluku akulemteńi aterpagtaarturaulluta quyanaqpiartuq.

356
00:50:44,490 --> 00:50:51,760
Tuamta-llu wangkuta Yugni uumek tua-i nalluvkenata:

357
00:50:52,320 --> 00:51:04,200
Atunem ciuniurtaagutlerput, atunem-llu tua-i ilaliurutlerput uuggun elluarucitun ilaliurucarakun.

358
00:51:04,200 --> 00:51:14,430
Tua-i una wani waten ayuqellerput caknerpak akulemteńi angkacagartuq.

359
00:51:14,430 --> 00:51:22,500
Takarnarqucia-llu tua-i tuaten ayuqerrlainarluni, takarnairucuunani-llu.

360
00:51:42,440 --> 00:51:47,620
Qanikcaq tangerrluku yullret imkut pitullruut.

361
00:51:47,620 --> 00:51:54,820
Qanikci’rqan cali-llu ciku, tua-i-w’ cikuli’rqan cikurrlugluni

362
00:51:55,640 --> 00:52:03,210
Qanikcaam akulii cikuluku piaqan, nenglaiteqtaarluni-w’ tua-i

363
00:52:03,210 --> 00:52:11,240
Tamana-gguq tua-i qanikci’rqan, qau͡gna-llu kiatvut qanikci’rqan mel’ituuq. Mel’irnilallruat.

364
00:52:11,240 --> 00:52:18,180
Qanikcinqurraa-qaa elpet tangvallruan, qanikcinkacagallrani?

365
00:52:18,180 --> 00:52:23,200
Qanikcitullruuq imumi mikluta. Maani qanikcipiatullruuq.

366
00:52:23,200 --> 00:52:32,340
Enet-llu kankut mission house-at kiimeng qertullrulriit roof-ai tekilluki piaqluni atrarluni.

367
00:52:32,340 --> 00:52:35,700
Mayurluta pagaavet ellu’urtaaraqluta.

368
00:52:35,700 --> 00:52:40,800
Elaturrat-llu amiiget qanikciurluki waten piaqluki igteńguluteng.

369
00:52:40,800 --> 00:52:47,150
Qaillun, waten maa-i February-q nangyartulria, qaillun tamaani uptelallruat up’nerkiyallerkameggnun?

370
00:52:47,150 --> 00:52:51,670
Up’nerkiyaqata’arqameng-wa April-aami uptenglallrulriit.

371
00:52:51,670 --> 00:52:56,050
Qaniilarluteng-llu canek neqkameggnek up’nerkarpak.

372
00:52:57,180 --> 00:53:01,750
Pelatekateng-llu civcarturluki, and...

373
00:53:01,750 --> 00:53:04,250
Atam-llu qitevcugniartua.

374
00:53:05,010 --> 00:53:12,350
Pinek-llu, angyateng-llu call’ ayaulluki, aguuteteng-llu.

375
00:53:12,350 --> 00:53:16,800
Cat tua-i aturyugarkateng up’nerkillerni ayaulluki.

376
00:53:16,800 --> 00:53:25,360
Nutaan-llu April-aaq man’a qukallra kituan nutaan wangkuta upagluta.

377
00:53:25,360 --> 00:53:31,990
Tua-i tekilluta nunakamteńun. Cakneq tua-i assirluni nunaniqluni.

378
00:53:56,880 --> 00:54:01,940
Tua-i-ll’ mat’um nalliini waten cali qanlartut:

379
00:54:02,160 --> 00:54:11,000
Arnanek-gguq irnialek arnaq, atam-gguq taum arnam aanani tangvagniaraa enem iluani.

380
00:54:11,000 --> 00:54:18,880
Tua-i-llu-gguq calillra, callra arnam cali taum irniaran ayuqeliyugngaluku.

381
00:54:20,150 --> 00:54:22,850
Piciugut makut.

382
00:54:22,850 --> 00:54:28,870
Wiinga-ll’ waniw’ nine-aanek irniangqertua, five girls, four boys.

383
00:54:28,980 --> 00:54:38,240
Ukut-llu five girls ayuqenritut tamarmeng. Iciw’ ayuqenritut.

384
00:54:41,070 --> 00:54:45,000
Tamalkuita-ll’ taukut wii kenkepiarluki.

385
00:54:45,250 --> 00:54:50,880
Tua-i-ll’ caliyaurcama, cali mingeqsaurcama tua-i

386
00:54:50,880 --> 00:54:56,370
Ukut-ll’ angliriluteng, ukut yuungnaqengluteng paniinka

387
00:54:57,180 --> 00:55:01,220
Caliurnaunka mingqurluki-ll’.

388
00:55:01,410 --> 00:55:10,560
Iliini enaitnun it’lartua cailkami taun im’ mingqelqa. Umyuaqa tang pinaurtuq.

389
00:55:10,680 --> 00:55:16,260
Cunawa-m’ tua-i assircaarluku tang tauna uitaarkaq cailkamtelluku.

390
00:55:16,260 --> 00:55:20,250
Iliinun panima iternaurtua, neat.

391
00:55:21,250 --> 00:55:25,960
Aren caliallrenka-ll’ makut kenkumaluteng.

392
00:55:26,320 --> 00:55:36,860
Tua-i-ll’ tuaten piama waniwa irniamni five girls, malruk, atrit aperngaitanka

393
00:55:37,370 --> 00:55:44,120
Wii tangerturallemni neat, Kass’at apqiitnek neat.

394
00:55:44,660 --> 00:55:46,380
Assirtuk.

395
00:55:46,380 --> 00:55:49,730
Tamarmeng assiryaaqut.

396
00:55:49,730 --> 00:55:58,970
Tua-i-ll’ waten piunga: mingqaallrenka aturiallrenka taukuk care-aqapiarluki.

397
00:55:58,970 --> 00:56:07,640
Arcaqerluni-am aipaan care-aamiki, eniinun itraqama tua-i tanglaamteki

398
00:56:08,810 --> 00:56:21,850
Kiagmi caliallrenka mingqaat atkuut, piluguut, furs, fur clothes, kiagmi tangerqayuitanka eniin iluani, nothing.

399
00:56:22,230 --> 00:56:25,040
She put them away.

400
00:56:25,820 --> 00:56:28,350
Iciw’ put away-larai.

401
00:56:28,350 --> 00:56:37,780
Kass’ani nallunritua fur-at uitavingqertut pitalqellriamek enemek.

402
00:56:37,780 --> 00:56:45,140
Kiircetevkenani, nengllirpek’nani, maybe meduim, tua-i-ll’ fur-ani assirluni.

403
00:56:45,140 --> 00:56:56,090
Atam cat wani makut skin-at agaurarqameng years and years aturviirutetuut uuluteng.

404
00:56:56,740 --> 00:57:01,300
Tegukumni-ll’ un’ atkuk allegluni. Uuluni.

405
00:57:22,170 --> 00:57:30,500
Yuilqumi-gguq tarrisnginanemni ilamnek arenqiallugtellriamek tangerquma

406
00:57:30,500 --> 00:57:34,140
Pirrangqertacimtun ikayuakilaku.

407
00:57:34,140 --> 00:57:36,670
Alerquumaluta tuaten.

408
00:57:36,670 --> 00:57:44,200
Wall’u imarkailkan, wall’u neqkailkan neqkaramnek tuaken avgutesqelluku.

409
00:57:44,540 --> 00:57:48,030
Cali-llu pinauraitkut waten wani:

410
00:57:49,010 --> 00:57:57,020
Waniwa-gguq atam cam iliini, ertem iliini pikailkumta

411
00:57:57,020 --> 00:58:01,910
Waten pikailkumta uninraarturngaitukut.

412
00:58:02,240 --> 00:58:08,240
Anrutam-gguq qam’um imaitellra anglanarqenrituq.

413
00:58:08,770 --> 00:58:22,520
Yuum-gguq tamarmi ayuqucian nangteqsaram angenqaa anrutam qamum imaunani nangtequteqellra.

414
00:58:22,630 --> 00:58:27,670
Pinirnaunani, uninraarnaunani-llu.

415
00:58:27,860 --> 00:58:40,860
Cali-llu neqa, elliin imna neqa qel’kenritqallrulliu, wall’u neqa egtellrukuniu nernarqengraan

416
00:58:41,130 --> 00:58:47,500
Tailuni umyugaanun, tailuni, uurcaraluni arenqiapaa.

417
00:58:47,500 --> 00:58:52,450
"Imna-llu kitak’ nerurallrulaku egtevkenaku."

418
00:58:52,450 --> 00:58:56,670
Tuaten-gguq atam ayuquq.

419
00:58:56,670 --> 00:59:04,390
Ca-gguq tamalkuan umyuamikun aglumayagulluku waten kaigluni.

420
00:59:04,390 --> 00:59:12,610
Maa-i makut wani arcaqerluki wangkuta qanruyutektuaput.

421
00:59:12,610 --> 00:59:20,750
Cali-llu uksumi waten nenglem nalliini

422
00:59:20,860 --> 00:59:28,090
Angussaagaqamta nutaan cakviutuamta

423
00:59:29,200 --> 00:59:32,830
Tua-i caunata ayaasqevkenata.

424
00:59:32,990 --> 00:59:39,500
Qanikciurutaunata cikuliurutaunata-llu ayaasqevkenata.

425
00:59:39,950 --> 00:59:47,740
Cali-llu makut kuiget atrit atengqercelluki.

426
00:59:48,320 --> 01:00:01,450
Yuum-gguq atam iliin yuk pikaitem nalliini taum-llu neq’rugalgem nuniini nangernganiartuq atra nallukuniu.

427
01:00:05,070 --> 01:00:13,240
Yuilqumi pingnatugyarat tamalkuita acirturluki piuratulliniit imkut yuut

428
01:00:13,240 --> 01:00:17,350
Nernarqellriit neqait ayuqenrilnguut.

429
01:00:17,350 --> 01:00:26,690
Yuum-gguq atra nallukuniu taum kuigem apertuumangraan neqengqerrucia nallua.

430
01:00:26,950 --> 01:00:37,350
Taumek qanrucimaukut, nunam-gguq qaingani, kuiget-llu, nanvarraat-llu atrit cali elisnganarqaput

431
01:00:37,350 --> 01:00:40,770
Angussaagyarat, nerengnaqsarat.

432
01:00:40,770 --> 01:00:45,160
Makut maa-i qanruyutektuaput.

433
01:00:45,160 --> 01:00:53,660
Tau͡gken neqaicuilnguut aperturluki cali.

434
01:00:53,660 --> 01:00:57,380
Qau͡gna-gguq qava-i Ecuilnguq neqaicuituq.

435
01:00:57,750 --> 01:01:04,370
"I also hear that the area around Qagatmiut inland always has fish."

436
01:01:04,410 --> 01:01:14,390
Ingrit-gguq makut carvanilriit, maaken ingrinek carvnilria neqem-gguq caumanriyuitaa.

437
01:01:14,390 --> 01:01:24,510
"Nalayuituq-gguq uksumi caumaurarqamni qallalluni waten pilria wii."

438
01:01:24,980 --> 01:01:36,700
Tamakut ullagluki nallunrikumteki, wall’u manarluta, wall’u kuvyirluta angungnaquraasqelluta pilaraitkut.


1
00:00:03,000 --> 00:00:04,000
Ayagtuq?

2
00:00:08,900 --> 00:00:12,500
Kitak’ ciumek Kass’acetun atren Yugcetun-llu atren apertuqerru.

3
00:00:13,000 --> 00:00:17,000
My name is Martha Sarah, Yugcetun-llu Uliggaugua.

4
00:00:17,100 --> 00:00:19,500
Allrakungqercit qavcinek?

5
00:00:20,000 --> 00:00:21,000
Seventy-nine.

6
00:00:23,000 --> 00:00:27,000
Irniaten, tutgaraten, iluperangqerquvet-llu qanrutkeqerki.

7
00:00:28,000 --> 00:00:35,000
Irniangqertua cetamanek, tutgarlua-llu 17, 11 great-grandchildren.

8
00:00:35,500 --> 00:00:40,000
Ciumek kitak’ qaillun, waten maa-i February-q nangyartulria

9
00:00:40,500 --> 00:00:43,900
Qaillun tamaani uptelallruat up’nerkiyallerkameggnun?

10
00:00:44,000 --> 00:00:48,000
Up’nerkiyaqata’arqameng-wa April-aami uptenglallrulriit.

11
00:00:48,500 --> 00:00:53,000
Qaniilarluteng-llu canek neqkameggnek up’nerkarpak.

12
00:00:54,500 --> 00:00:57,000
Pelatekateng-llu civcarturluki.

13
00:00:57,500 --> 00:01:01,000
And… atam-llu qitevcugniartua.

14
00:01:02,000 --> 00:01:08,000
Pinek-llu, angyateng-llu call’ ayaulluki aguuteteng-llu.

15
00:01:09,500 --> 00:01:13,000
Cat tua-i aturyugarkateng up’nerkillerni ayaulluki.

16
00:01:14,000 --> 00:01:22,000
Nutaan-llu April-aaq man’a qukallra kituan nutaan wangkuta upagluta.

17
00:01:23,000 --> 00:01:25,000
Tua-i tekilluta nunakamteńun.

18
00:01:26,000 --> 00:01:29,000
Cakneq tua-i assirluni nunaniqluni.

19
00:01:34,000 --> 00:01:38,500
Niitelallruan-qaa cuqtaqata ulerpagarkaucianek?

20
00:01:39,500 --> 00:01:44,500
Qanikcaq tangerrluku yullret imkut pitullruut qanikci’rqan.

21
00:01:44,600 --> 00:01:48,800
Cali-llu ciku, tua-i-w’ cikuli’rqan.

22
00:01:49,000 --> 00:01:55,800
Cikurrlugluni qanikcaam akulii cikuluku piaqan

23
00:01:56,500 --> 00:01:58,800
Nenglaiteqtaarluni-w’ tua-i.

24
00:01:59,000 --> 00:02:05,000
Tamana-gguq tua-i qanikci’rqan, qau͡gna-llu kiatvut qanikci’rqan mel’ituuq.

25
00:02:05,300 --> 00:02:06,900
Mel’irnilallruat.

26
00:02:08,500 --> 00:02:14,000
Qanikcinqurraa-qaa elpet tangvallruan qanikcinkacagallrani?

27
00:02:14,500 --> 00:02:18,500
Qanikcitullruuq imumi mikluta maani; qanikcipiatullruuq.

28
00:02:19,000 --> 00:02:22,500
Enet-llu kankut mission houses kiimeng qertullrulriit.

29
00:02:23,800 --> 00:02:28,000
Roof-ait tekilluki piaqluni atrarluni.

30
00:02:28,500 --> 00:02:31,000
Mayurluta pagaavet ellu’urtaaraqluta.

31
00:02:32,000 --> 00:02:36,000
Elaturrat-llu amiiget qanikciurluki waten piaqluki igteńguluteng.

32
00:02:37,500 --> 00:02:40,900
Tamatum, tuaten-qaa piaqan ulnayukluki aaryualallruut?

33
00:02:41,000 --> 00:02:43,000
Yaa, ulerpagnayukluki pilallruut.

34
00:02:43,100 --> 00:02:54,500
Tau͡gaam iliini cukaunani melt-arturaraqan merkaa-gguq ayalartuq.

35
00:02:54,800 --> 00:03:00,500
Evaporate-arluni-w’ tua-i pilallilria cali-ll’ drain-arturluni.

36
00:03:01,000 --> 00:03:05,000
Merpassiyaaksaitaqluni cukaunani piurarqami.

37
00:03:06,700 --> 00:03:10,000
Qaill’-mi arnat uptelallruat up’nerkiyallerkameggnun?

38
00:03:10,100 --> 00:03:16,000
Arnat imumi uptelallruut ivrucililuteng, nat’rarluki ivruciit

39
00:03:17,000 --> 00:03:19,800
Shoe pack-anek-llu aturturayuitellruameng.

40
00:03:20,500 --> 00:03:22,500
Ivrucililuteng canek tua-i.

41
00:03:22,600 --> 00:03:27,300
Imangyuilngurnek pililuteng upakata’arqameng angutet.

42
00:03:27,400 --> 00:03:30,500
Arnaunge’rmeng-llu tua-i ivrucinek aturluteng piaqluteng.

43
00:03:31,500 --> 00:03:36,700
Cat tua-i upluki aturyulteng mingquatullruameng imkut arnat.

44
00:03:37,000 --> 00:03:41,000
Wangkucicetun ayuqellrunritut; qessanqurrullrunritut.

45
00:03:43,000 --> 00:03:48,000
Maa-i-qaa, maa-i-qaa qanilallran ayuqenritaa imumi?

46
00:03:48,100 --> 00:03:50,000
Tuar tang maa-i imucetun

47
00:03:50,500 --> 00:03:57,000
Wiinga-w’ tua-i imumi elitnaungeqarraallemni-ll’ qanikcitullruuq.

48
00:03:57,500 --> 00:04:02,000
Cakneq tua-i big snow banks; cakneq tua-i nunaniqluni.

49
00:04:02,200 --> 00:04:10,500
Elagluta-llu igciaqluta, enelinguaraqluta-ll’ qengaruut iluitni angluteng.

50
00:04:11,000 --> 00:04:14,500
Maa-i tang tua-i tuaten piyuirutellria.

51
00:04:16,000 --> 00:04:20,500
Maa-i-llam tua-i qanikcalirngacaaquq, tuaten tau͡gaam pitavkenani.

52
00:04:20,800 --> 00:04:24,400
Roof-at-llu tekilluki qanikcangqeksaunani.

53
00:04:26,500 --> 00:04:31,500
Nateqvanun… tua-i-llu-q’ up’nerkiyarraarluteng egmian kiagvimeggnun ayagluteng?

54
00:04:31,800 --> 00:04:40,500
June-ami utertetullruut tangerrluki green-angaqata cat makut naunraat.

55
00:04:40,600 --> 00:04:43,800
Green-angaqata June-ami utertetullruut.

56
00:04:44,000 --> 00:04:48,900
Iliini-llu capuraugaqluteng ciku urugnaciarluku

57
00:04:49,000 --> 00:04:56,000
Nanvat kuiguat-llu qerarciigataqluki ayagciigatqaqluteng.

58
00:04:57,500 --> 00:04:59,900
Tau͡gaam tua-i urugaqan utertetullruut

59
00:05:00,000 --> 00:05:03,800
Tevluteng-llu piaqluteng Kusquqvagmun.

60
00:05:04,400 --> 00:05:09,000
Kusquqvak cali cup’aqami nallunaitaqluni Akumelnge’rmi.

61
00:05:09,500 --> 00:05:11,900
Niitnarqaqluni pillra.

62
00:05:12,000 --> 00:05:18,000
Canek wani waten allrakuq ellirluku caqtaalallruat yuraq ilakluku?

63
00:05:19,000 --> 00:05:22,000
Calarnillrukait? Avgarutaarnilallruit.

64
00:05:23,000 --> 00:05:27,000
Kelegluteng yurallmeng kinguani nunat

65
00:05:28,000 --> 00:05:32,000
Mamterillermiut ukut uaqliit inglukluki, kiaqliit inglukluki.

66
00:05:32,500 --> 00:05:35,000
Wagg’uq Avgarutaarluteng.

67
00:05:36,000 --> 00:05:39,000
Makumiungurrlainang’e’rmeng, ii-i.

68
00:05:40,000 --> 00:05:47,000
Inglukluteng piaqluteng ingkut iquteng kelegluki canek tua-i piluteng.

69
00:05:48,000 --> 00:05:56,000
Canek-wa tua-i qasgimun ayaulluteng, traps and all kinds of things.

70
00:05:58,000 --> 00:05:59,000
Camek-qaa ilakangqertuq?

71
00:05:59,500 --> 00:06:02,500
Tua-i-w’ tuaten tau͡gaam pitullrulriit wii takumni.

72
00:06:05,000 --> 00:06:08,000
Upangaqata tua-i taq’aqluteng.

73
00:06:10,000 --> 00:06:14,500
Tuaten-am tua-i anglanarqellruut anagtassiigulluteng.

74
00:06:15,000 --> 00:06:19,800
Tua-i kingumek taqellriit win-araqluteng.

75
00:06:19,900 --> 00:06:22,800
Cakucinek anagtassiiraqluteng? Qaillun?

76
00:06:23,000 --> 00:06:29,700
Tua-i-w’ tuaten kingumek wani kelellret, canek-llu tua-i agulluteng qasgimun.

77
00:06:30,000 --> 00:06:33,500
Tua-i-ll’ ingluita ingkut akivkenaki taqluteng.

78
00:06:34,000 --> 00:06:35,900
Tua-i taukut win-arluteng.

79
00:06:36,800 --> 00:06:37,900
Nunuliutengaqluteng?

80
00:06:38,000 --> 00:06:43,000
Nuu. Nuu, they just… (Kiingan aquiluteng.)

81
00:06:44,500 --> 00:06:47,000
Anglanarqelallruut-am.

82
00:06:47,000 --> 00:06:49,000
Tua-i-w’ amlleriuq. (Ii-i.)

83
00:06:53,000 --> 00:06:58,500
Kitak’ ava-i-cetun Martha-cetun Kass’acetun Yugcetun-ll’ atren apertuqerru.

84
00:06:58,600 --> 00:07:03,500
Okay, Yugtun-wa Kumangulriamek pitullrukiitnga, Matthew-mek-ll’ Kass’atun.

85
00:07:04,000 --> 00:07:06,500
Irniaten, tutgaraten, tamakut qanrutkeqerki.

86
00:07:06,600 --> 00:07:10,000
Wiinga qulngunrita’arnek irniangqertua nakmiin

87
00:07:10,100 --> 00:07:14,500
Arvinleggarnek-llu tutgarangqerrlua, iluperaunii-llu.

88
00:07:15,000 --> 00:07:17,000
Nani anglillrusit? (Wait, wait.)

89
00:07:18,000 --> 00:07:19,000
Ready?

90
00:07:19,800 --> 00:07:22,500
Nani anglillrusit? Anglillren kitak’ qa[nrutkeqerru].

91
00:07:23,000 --> 00:07:25,600
Kuigpagmi [Acacaryutmi] anglillruunga

92
00:07:25,700 --> 00:07:31,500
Tau͡gaam Ingrirrallermun elitnaullruunga tamaani miklua.

93
00:07:32,500 --> 00:07:40,500
Ataam cali uterqaarlua 11 years, qula ataucimek allrakunek uitarraarlua, Mt. Edgecumbe-aamun ataam ayanqigglua.

94
00:07:40,600 --> 00:07:45,000
Ayagngama qulni allrakuni tamaanqaarlua elitnaurlua

95
00:07:45,800 --> 00:07:50,000
Tamaani-ll’ calingerraarlua maavet Mamterillermun tailua.

96
00:07:50,100 --> 00:07:53,800
Nugtarrlua-wa yungcarvigmi piani calilua.

97
00:07:54,000 --> 00:07:57,000
Calillruunga 17 years.

98
00:07:59,500 --> 00:08:05,000
Yungcarvigmek calilqa mernuyagulluku BIA-nun nugtartellemni

99
00:08:05,100 --> 00:08:09,500
Arvinlegni allrakuni calirraarlua calisciigaliniatnga

100
00:08:10,000 --> 00:08:16,000
Yungcaristet calinanrircetellruatnga qukamnek naulluutengama.

101
00:08:16,800 --> 00:08:19,800
Anglillerpeni Kuigpagmi canek tangaalallrusit?

102
00:08:19,900 --> 00:08:22,500
Like, qaillukualallruat waten elli’irqan?

103
00:08:23,300 --> 00:08:33,000
Up’nerkami wani maa-i-rpak cat neqet Kuigpagmi can’giiret-ll’ makut enurnariqertelartut.

104
00:08:33,800 --> 00:08:40,000
Taumek man’a maani Kanruyaucimek pilallerci qagaani Kuigpagmi Unguurvigmek pilaraat.

105
00:08:40,700 --> 00:08:48,000
Maqaruanek tau͡gaam unguluteng nerengnaquratullrulliniut tamaani mat’um iralum nalliini.

106
00:08:50,000 --> 00:08:54,400
Qanikcarpallrani-qaa Kuigpagmi murilkellruuten wall’ nani?

107
00:08:54,500 --> 00:08:59,500
Yaa, tamaani 1930s qanikcarpatullruuq tan’gurraulua.

108
00:09:00,500 --> 00:09:09,000
Iliikun ungaliquluni waten qaniquluni-ll’ piaqan maraq cirmiggnilaraat.

109
00:09:09,100 --> 00:09:10,500
Cikuluni-gguq.

110
00:09:11,000 --> 00:09:18,500
Maa-i qanikcangqeng’e’rmi cirmigcimanrituq man’a nunapik.

111
00:09:20,900 --> 00:09:25,400
Waten qanikcing’e’rmi iliikun merpayuituq mel’ing’e’rmi.

112
00:09:25,500 --> 00:09:30,000
Tau͡gaam cikui[?] [?]naciarlartuq.

113
00:09:30,500 --> 00:09:37,000
Tamaa-i-gguq aipaagni qerruvkaqtaarluni merkani nangciqaa.

114
00:09:38,500 --> 00:09:44,000
Tau͡gaam imumek cikuugaqami tuatnasciigataqan nutaan merpanglartuq.

115
00:09:44,100 --> 00:09:49,500
Cali makut kuiget qanikcarmek amllermek imangqerrluteng cali ciku mamtunrituq.

116
00:09:50,000 --> 00:09:59,000
Mamtulaucimitun mamtunrilan imartung’e’rmi ulerpagnayukluku wii umyuarteqenritua tamatumek picirluku.

117
00:10:00,000 --> 00:10:04,200
Tamaani-qaa yuut wani nengelvakayagqan

118
00:10:04,300 --> 00:10:06,900
Maa-i-cetun ayuqenrilnguq nallunrilken.

119
00:10:07,000 --> 00:10:09,000
Qerrulrianek-qaa niitelallruuten?

120
00:10:09,100 --> 00:10:14,800
Qerrulrianek niicuitellruukut maqartulrianek melqulegnek aturangqetullruamta.

121
00:10:15,000 --> 00:10:19,000
Maa-i cali nenglling’e’rmi nengllirlallni tekiteksaitaa.

122
00:10:20,500 --> 00:10:24,000
Wangkuta tua-i maa-i elluatunek aturangqerrnanriamta

123
00:10:24,100 --> 00:10:29,000
Nengllicuaqerqan nengllirniluku piyugtukut.

124
00:10:29,500 --> 00:10:35,500
Niitelallruuten-qaa qaillun cuqtelallritnek ulerpagciqniluku wall’u-q’ ulngaitniluku?

125
00:10:35,700 --> 00:10:38,000
Tua-i-w’ tamatumek qanruskemken ava-i maraq man’a…

126
00:10:39,000 --> 00:10:41,400
Ca tangerrluku nallunrit’lallruat?

127
00:10:41,500 --> 00:10:44,000
Qau͡gna-qaa tangvagluku wall’u-qaa unegna?

128
00:10:45,000 --> 00:10:49,400
Waniwa-am waten qanikcing’e’rmi up’nerkami tau͡gaam nallunaituuq.

129
00:10:49,500 --> 00:10:56,000
Waten puqlanirraarluni unugmi nenglliqulallra, tamaa-i-gguq qerruvkaqtaarluni.

130
00:10:56,100 --> 00:10:58,800
Ca tekilluku nengllilallrua?

131
00:10:58,900 --> 00:11:02,000
Iliikun kiagnaciararqami

132
00:11:02,500 --> 00:11:10,000
Kiagnaciallrani man’a Kaugun qulngurteqerluku cikuirutellruuq qagna Kuigpak.

133
00:11:11,000 --> 00:11:21,900
Man’a Kayangut Anutiit qukallra kiturluku nutaan kiagyungellruuq tuani nalliini pillrani.

134
00:11:22,000 --> 00:11:25,000
I think it was about 1936.

135
00:11:27,000 --> 00:11:32,000
Cali maa-i Paaskaaq kinguqsigtuq. Cali maa-i…

136
00:11:32,500 --> 00:11:36,500
Kiagyaraullmi kinguqsinruluku kiagciquq.

137
00:11:37,500 --> 00:11:42,000
Una cali Paaskaaq cuqyuteklaraat maa-i-rpak.

138
00:11:44,800 --> 00:11:47,400
Kinguqsigaqan kinguqsigiciqniluku kiallerkaa.

139
00:11:47,500 --> 00:11:53,000
Ciuqsian cali Paaskaarmun cali kiagyariurciqniluku.

140
00:11:53,500 --> 00:11:55,400
Groundhog-anek-qaa murilkessuunata?

141
00:11:55,500 --> 00:11:57,500
Tamakunek nalluukut.

142
00:11:58,500 --> 00:12:05,500
Waten allrakuq elli’irqan qaillun tangvallerpeni anglillerpeni-llu caqtaalallruat? Qaill piaqluteng?

143
00:12:05,800 --> 00:12:07,800
Cavakalallrunritut tamaani.

144
00:12:07,900 --> 00:12:14,000
Wiinga yuilqurpallurmi anglillruunga; nunani uitavkenata.

145
00:12:14,500 --> 00:12:17,000
Makunek canek kiingan avungnaqluta.

146
00:12:17,500 --> 00:12:20,500
Tamatum-ll’ nalliini Kuigpak neqaitellruuq.

147
00:12:21,500 --> 00:12:24,000
Cali uum unisteḿa qanrutellruanga tamaani

148
00:12:24,100 --> 00:12:30,000
Ellii-gguq cali tan’gurrauluni neqaismillruuq.

149
00:12:30,400 --> 00:12:37,500
Kuigpak tamana neqaitaqami cetamani ukuni allrakuni neqaitetullruuq, neqaitetulliniuq.

150
00:12:37,800 --> 00:12:44,000
Alqunarmek neqairtevkenani; allamikuaqan neqai ikegglingiinarluteng.

151
00:12:44,700 --> 00:12:51,000
Tuatnaaqan tamatum nalliini, neqaitellran nalliini ellangellruama

152
00:12:51,100 --> 00:12:55,900
Yuilqurpallurmi uitatullruukut, nunani uitayuunata

153
00:12:56,000 --> 00:12:58,500
Ukut cali nakmiin anelgutenka.

154
00:12:59,000 --> 00:13:05,900
Ukut ilaput yuratuyaaqut, tau͡gaam ukut wangkuta anelgutkuralriani yurayuitellruukut.

155
00:13:06,000 --> 00:13:09,000
Aanavut aatavut-ll’ yurayuunani.

156
00:13:10,500 --> 00:13:16,000
Tau͡gaam tamatumek nalqigutellrunritaitkut ciin piyuitellemteńek tuaten.

157
00:13:16,100 --> 00:13:18,800
Up’nerkiyallerkamun qaillun uptelallruceci?

158
00:13:19,000 --> 00:13:28,000
Tamaani-wa Paaskaam kinguaqaani angyaput upaulluki uptelaqeput, pelatekat tuaten naparrluki.

159
00:13:29,000 --> 00:13:33,500
Cali taluyat, taluyarkaitnek up’nerkami piluteng.

160
00:13:34,000 --> 00:13:35,000
Arnat-mi?

161
00:13:35,500 --> 00:13:42,900
Arnat-llu-w’ tamaa-i issratnek tuaten caliluteng kineryat, kineryautemeggnek caqukaitnek

162
00:13:43,000 --> 00:13:51,000
Can’giirnek, luqruuyagnek tuaten kineryilaameng, makunek-llu yaqulegnek kineryiluteng.

163
00:13:53,500 --> 00:13:56,000
Kiagmi tamakunek kineryanek

164
00:13:58,000 --> 00:14:06,300
Fish-anek-wa nererrlainallerkarput pitekluku yaqulegnek kineryilallrulriit freezer-aitelallruamta-llu maa-i.

165
00:14:06,400 --> 00:14:08,000
Qaillun freezer-aalallruat?

166
00:14:09,000 --> 00:14:18,500
Pi, amaqliqa elagulluku ekviim qacarnerani nunamek pilillruuq.

167
00:14:18,600 --> 00:14:21,400
Uksumi tau͡gken cikumek imiraqluki

168
00:14:21,500 --> 00:14:24,800
Canegnek ekiarluki kegglallernek tuani.

169
00:14:25,000 --> 00:14:33,000
Tuaten cat qemaggnarqellriit up’nerkami tuavet qemaggluki assirupakayuitellruut.

170
00:14:34,500 --> 00:14:39,500
Tau͡gaam tuaten maanicetun watua kumlivigunateng uitalallruut.

171
00:14:40,000 --> 00:14:45,000
Ulenkacagallrani-qaa quyipiarluku tangellruuten?

172
00:14:45,100 --> 00:14:47,000
Ataucirqumek tuatnallruuq.

173
00:14:47,900 --> 00:14:53,500
Cali makumiungurrlua cali ataucirqumek man’a imartullruuq.

174
00:14:54,300 --> 00:14:57,200
Kan’a kanani ingkut bridge-at qeraryarat

175
00:14:57,300 --> 00:15:02,000
Kepenkum qeraryarai ukut pugtercarpiarluki.

176
00:15:02,400 --> 00:15:14,000
Tuaten man’a ulngarteqatallrani qimallruukut Kuigpagmun [Acacaryun] tauna ingrini uitaan.

177
00:15:14,100 --> 00:15:19,500
Maaten negetmurtukut maraq man’a mermek imarluni tamarmi

178
00:15:21,500 --> 00:15:25,000
Uani Mountain Village-am uatiikun tuvtelliniami.

179
00:15:26,500 --> 00:15:28,800
Qemit tau͡gaam kiimeng nunauluteng.

180
00:15:29,000 --> 00:15:31,700
Tuarpiaq imarpiulria man’a avatvut.

181
00:15:31,800 --> 00:15:38,900
Cali qakemna imarturiqercan tuaten cali ukatmun tailuta man’a entengellrani.

182
00:15:39,000 --> 00:15:41,500
Cali man’a imartuqapiggluni.

183
00:15:42,900 --> 00:15:50,000
Ukut qeraryarait road-at-llu qerturikaniirpailgatki qaingiryarpiallruit tuani imartullrani.

184
00:15:50,100 --> 00:15:54,000
Tuaten imartutaluku man’a Kusquqvak tangellruaqa.

185
00:15:54,500 --> 00:16:00,500
Cali 1937-ami piyugnarquq, Kuigpak imartullrani cali

186
00:16:01,500 --> 00:16:07,500
Tamaaggun-ll’ tengssutetgun ayayuitellruamta tamana maraq merrlainaurtellruuq.

187
00:16:08,500 --> 00:16:14,500
Kanaqlagcullemteńi-ll’ tamaani amaqliqa-ll’ malikurlaamegnuk

188
00:16:15,000 --> 00:16:26,500
Mel’inga’artellrani nalkunek ilapuk ullallruapuk nunapik qainga merrlaingaungan.

189
00:16:27,500 --> 00:16:36,000
Tau͡gaam tamakut ciuliaput waten imartungraan nunam qaingiyuitellrani up’nerkitullrulliniut.

190
00:16:36,800 --> 00:16:41,500
Tua-i ak’a avani yaaqvanek ayagluku tamana nallunrilamegteggu

191
00:16:42,000 --> 00:16:46,000
Qaingiqtaalriamun waten kinguitni pissuinanratni

192
00:16:46,500 --> 00:16:53,500
Mer’em tekitellerkaanek nanikuallerkaanek picilirluki tuaten nunalilallrulliniut.

193
00:16:57,500 --> 00:16:58,500
Tua-i? (Ii-i, quyana.)

194
00:16:58,600 --> 00:17:01,000
Age, date of birth-an cauga?

195
00:17:02,500 --> 00:17:07,000
Wiinga-w’ 65-aurtellrianga. Maa-i 66-aurteqatartua.

196
00:17:07,100 --> 00:17:10,000
Tan’gurraugua cali. (Qaku? Qaku?)

197
00:17:11,500 --> 00:17:12,500
March 22nd.

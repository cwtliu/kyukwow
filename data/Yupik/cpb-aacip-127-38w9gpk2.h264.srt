1
00:00:08,150 --> 00:00:09,050
Tua-llu?

2
00:00:10,565 --> 00:00:12,595
Kituusit Kass’atun atren?

3
00:00:12,895 --> 00:00:13,775
Helen.

4
00:00:14,340 --> 00:00:15,590
Yugtun-llu?

5
00:00:16,060 --> 00:00:17,210
Narr’aq.

6
00:00:17,210 --> 00:00:19,910
Naparyarrarmiunguluten-llu? (Yaa.)

7
00:00:19,925 --> 00:00:22,545
Maani-ll’-qaa yuurtellruluten? (Yaa.)

8
00:00:27,360 --> 00:00:29,340
Qangvaq yuurtellrusit?

9
00:00:30,615 --> 00:00:32,415
Cami ima?

10
00:00:34,240 --> 00:00:36,560
Ava-i angllulqa qama’ancaaquq.

11
00:00:36,575 --> 00:00:37,435
October?

12
00:00:37,820 --> 00:00:38,950
October 1.

13
00:00:40,420 --> 00:00:45,020
Nineteen-aara-w’ nallukeka. Kia-i angllulqa uitayaaquq.

14
00:00:47,575 --> 00:00:49,905
Irniarluten-llu cetamanek?

15
00:00:51,495 --> 00:00:52,715
Yaa.

16
00:00:55,060 --> 00:00:56,460
Yaa, cetamanek.

17
00:00:57,255 --> 00:01:00,075
Tut’gararluten-llu qula ataucimek?

18
00:01:01,720 --> 00:01:04,370
Iluperauten-llu qula atauciq?

19
00:01:17,820 --> 00:01:26,900
Imumi ellangellerpeni manalallrata ak’aqucuk Kass’at manassuutait pivailgata

20
00:01:27,145 --> 00:01:34,995
Canek atulallruat Kass’artarnek kuvyassuutnek pivkenateng, wall’u-q’ manassuutet iciw’ au͡gkut?

21
00:01:36,125 --> 00:01:46,895
Tamaani tanglallruunga mananek Kass’artarnek tangerpek’nii tau͡gaam pilianek, ussukcarrarnek-llu waten kukeggluteng.

22
00:01:47,255 --> 00:01:50,425
Ilait tua-i uivvaaryulriit anagiyugaqluteng.

23
00:01:50,475 --> 00:02:01,905
Tulurraat, pit-wa, tuntut-wa cirunrit, tamakut tamaa-i manauluki tanglaranka.

24
00:02:01,955 --> 00:02:11,795
Makut-llu tua-i luuskaat, ilaita luuskaat manaliaqluki epuit amilicarluki kukekluki.

25
00:02:13,850 --> 00:02:18,260
Tamakunek tua-i kic’ugngalrianek manaruaraqluteng.

26
00:02:19,820 --> 00:02:23,260
Ukaqvaggun maa-i manat pingellrulriit.

27
00:02:27,265 --> 00:02:32,165
Canek ellangurallerpeni tanglallrusit wall’u-q’ niitelallrusit?

28
00:02:35,210 --> 00:02:45,150
Tua-i-w’ au͡gkut, au͡gkut tua-i wiinga angullrunritanka iciw’ nangteqeqapiggluteng yuulriit.

29
00:02:45,775 --> 00:02:55,635
Waten Kass’artarluki-ll’ murilkellruunga. Maani-llu ellangua Kass’artarluni, Kass’arluta au͡g’umek Kass’all’e’rmek piaqluku.

30
00:02:56,220 --> 00:02:59,520
Taumek tua-i. Maani-ll’ call’ qavani Kass’artarluni.

31
00:03:00,325 --> 00:03:04,955
Tau͡gaam tamakut-wa tua-i pingraata

32
00:03:05,685 --> 00:03:13,405
Qanqeryugtua waten yuut assirluteng yuullerkait tamakut qanruyutektulput.

33
00:03:13,620 --> 00:03:24,710
Cali-llu cat assiinaku waten qaneryaramek niicuitellermeggni, agayulrianek-llu niicuitellermeggni

34
00:03:24,760 --> 00:03:33,820
Qanruyutellrit wangnun wall’u niitellrenka, tamakut maa-i ilait eneqakumalaryaaqanka.

35
00:03:33,945 --> 00:03:39,615
Tau͡gaam qanrutku’rciiganaki, tau͡gaam piyunarqelriamun qanrutkaqluki.

36
00:03:39,615 --> 00:03:48,135
Iciw’-llu elpeceńun arcaqerluci qanrut’laryaaqamci assirluci yuullerkarpeceńek.

37
00:03:48,510 --> 00:03:56,980
Yuum waten qanruyutni tau͡gaam maliggluki yuulriim elluarrluni yuutuuq, yuutulliniuq.

38
00:03:57,780 --> 00:04:11,000
Tau͡gken waten qanruyutni maligtenrilkii tua-i unguvaqacuaqerluni, wall’ qanruyutni atuqii unguvamaqerluni.

39
00:04:11,275 --> 00:04:22,105
Waten au͡gkut qantullruluteng: "Yuk-gguq qanruyutminun maligtaqulluni erenra aipirluku unguvatuuq.

40
00:04:22,585 --> 00:04:29,585
"Tau͡gken-gguq qanruyutminek narurciluni yuulria erenrem iquani unguvalriatun ayuqluni."

41
00:04:29,910 --> 00:04:42,210
Maa-i-llu mat’um nalliini makut wani ayagyuat, elpeci tua-i ayagyuani-llu allaurtuci avanicetun tanglallemcetun.

42
00:04:42,315 --> 00:04:51,495
Wiinga-llu tua-i waten assiileng’e’rma qanruyutenka nalluvkenaki umyuaqetuluki pillruunga.

43
00:04:52,120 --> 00:04:56,140
Maa-i-llu mat’um nalliini yuut allayuurrluteng.

44
00:04:56,595 --> 00:05:04,115
Tuar tang ellalegtairulluni, wall’u canek tua-i murilkiyuilnguurtellriatun ayuqluteng.

45
00:05:04,130 --> 00:05:10,130
Tuar-llu cikmirmun ayalriacetun maa-i mat’um nalliini ayuqliulluteng.

46
00:05:10,175 --> 00:05:23,535
Waten-llu qanruyutmeggnek, qanruyutnek-wa makuni-llu maa-i KYUK-ni wiinga amllerqunek qanruyutnek waten niitelaryaaqua niicugniurayuileng’e’rma.

47
00:05:24,850 --> 00:05:35,420
Tau͡gaam tamakut tuar tang amllerem tayima-llu niicuitelaqai. Waten ayagyuani arcaqerluki niicuitelarngat’laqait.

48
00:05:36,160 --> 00:05:49,540
Maa-i makut waten yuum elluarrluki wall’u angayuqaagminek, angayuqaagni niiculukek yuullerkaa, tamana-llu maa-i niiqurayuirulluku.

49
00:05:49,580 --> 00:05:53,500
Agayuvigni tau͡gaam niitaqluta qanruyutnek.

50
00:05:54,110 --> 00:06:02,370
Taumek waten wangkuta waten ellilriani qanrutarkaput tutgaraput wall’u irniaput

51
00:06:02,630 --> 00:06:13,360
Makunek maa-i niitellemteńek wall’u wangkutnun qanruyutellemteńek tua-i qanrutaqluki pinaqsaaqaput.

52
00:06:13,790 --> 00:06:24,080
Atam nasaurluq arcaqerluni waten qanruyutengqellruuq, tan’gaurluq-llu cali allakarmi qanruyutengqerrluni.

53
00:06:24,810 --> 00:06:28,870
Nasaurluq waten alerquutengqellruluni

54
00:06:29,880 --> 00:06:41,520
Waten tan’guarlurmun arnamun piksailngurmun tamakunun tua-i-wa mulngakluku yuullerkaa

55
00:06:41,610 --> 00:06:45,380
Waten qanrumiimi: "Arnaq-gguq tuquuguq."

56
00:06:46,060 --> 00:06:57,750
Wiinga-llu tamana tua-i ayagyuallemni aliketulqa waten, waten tuquuralrianek tangyuitellemteńi alikellruamteki

57
00:06:57,820 --> 00:07:02,750
Wiinga-llu alikellruamki waten tangerrsaqliraqam.

58
00:07:03,600 --> 00:07:08,500
Taumek tuaten pituyukluki alikellrukeka.

59
00:07:08,590 --> 00:07:20,420
Waten tan’gaurlurmun aipangeksailnguq wall’ nasaurluq aipangeksailnguq, tamakunun mulngakutesqellruuq, mulngakutesqellruat.

60
00:07:20,660 --> 00:07:24,800
Tua-i-gguq nasaurluum tan’gaurluq tuqutarkaugaa.

61
00:07:25,050 --> 00:07:30,200
Tua-i-llu ilii maa-i nallunailngurmek tuaten ayuqaqluni.

62
00:07:30,260 --> 00:07:41,930
Maa-i makut qanruyutektulput. Arcaqerluta-llu waten atailngurmek mikelngurmek alairisqevkenata.

63
00:07:42,020 --> 00:07:46,110
Kasngunarqepiallruuq tamana wangkutnun.

64
00:07:46,170 --> 00:07:51,830
Maa-i-llu mat’um nalliini tua-i caunrirluni kasngunairulluni.

65
00:07:51,950 --> 00:08:03,190
Cat-wa tua-i qaneryarami-llu waten qanrutkumiimi: "Cat-gguq tamarmeng kasngunairutarkauguq." Ella man’a waten allayuurtellria maa-i.

66
00:08:03,780 --> 00:08:06,420
Taumek murilkeńarqaakut.

67
00:08:06,450 --> 00:08:13,080
Arcaqerluku-llu cali tan’gaurluq elliinek murilkesqaa, murilkesqellruat.

68
00:08:13,330 --> 00:08:24,170
Waten arnamun pivailgan nasaurlurmun pisqevkenaku. Nasaurluq tuaten ayuqelria ingluliuresqellrunritaat.

69
00:08:24,430 --> 00:08:31,060
Tua-i-gguq tan’gaurlurmek tuquciarkaungami waten tuqulluku pinrilng’e’rmi.

70
00:08:31,060 --> 00:08:39,430
Tau͡gaam avani-llu yaaqvaarni tauna tan’gaurluq imumi tamaani elluatuuyuitellrulliniuq.

71
00:08:39,430 --> 00:08:44,110
Wagg’uq nulirruarluteng nasaurluut-llu uinguarluteng.

72
00:08:44,140 --> 00:08:48,440
Maa-i tamakulrianek tangyuirutukut watuam nalliini.

73
00:08:48,880 --> 00:08:52,990
Tau͡gaam avani tamakunek niitetullruunga.

74
00:08:53,010 --> 00:09:03,790
Taumek tamakut, tamakut tamaani yuulriit arcaqerluki waten yut’eng inerqutullrulliniit.

75
00:09:04,740 --> 00:09:14,210
Waten-llu cali niitetullruunga: "Yuum-gguq iliin irniani tangvauralriatun anglaniuralriatun ayuqai."

76
00:09:14,240 --> 00:09:18,830
Tamana-llu wii maa-i eneqak’la’rqa makunek.

77
00:09:19,220 --> 00:09:25,830
Waten-llu tua-i natmun pivigkailamta agayuya’arqamta

78
00:09:26,610 --> 00:09:38,200
Tua-i waten irniani tayima unilluki kiirrarmi waten yuk piaqan tamana-llu wiinga eneqak’la’rqa qanruyutelleq.

79
00:09:38,200 --> 00:09:49,420
Yuum-gguq iliin irniani anglaniuralriatun ayuqai waten qanrucuunaki, camek-llu aarnarqelriamek pingraata qanrucuunaki.

80
00:09:49,790 --> 00:09:52,850
Tau͡gaam qanrutnarqaput.

81
00:09:53,090 --> 00:10:05,790
Wiinga-llu tua-i ukut qanrutarkanka tayima-llu ilaita niicuumiilngalengraatnga tua-i makut nallunrita’arqenka qanrutkelaryaaqanka wall’u allanun.

82
00:10:06,350 --> 00:10:10,820
Makut maa-i yuum elluarrluni tau͡gaam yuullerkai.

83
00:10:11,020 --> 00:10:24,380
Waten qanengssaarnek-llu niitengramta, tua-i niitelaryaaqua-llu wii, tau͡gaam makut maa-i qaneryarat yuum elluarrluki yuullerkai tua-i qanruteknarqaput

84
00:10:24,580 --> 00:10:27,070
Makunun kingumta yuitnun.

85
00:10:27,180 --> 00:10:36,260
Tayima piinanermeggni eneqalarait, eneqalaryaaqelliit waten elluarrluni yuullerkaq.

86
00:10:36,320 --> 00:10:42,040
Maa-i-llu mat’umi nutaan nugtarrluni tuarpiaq makut qanruyutet.

87
00:10:42,230 --> 00:10:48,820
Niiculuni yuulria cam iliiniku-llu nunakegtaarmi uitaarkauniluku.

88
00:10:48,990 --> 00:10:51,710
Maa-i makut piyuumirnarqelriit.

89
00:10:51,780 --> 00:10:54,440
Tua-i carraungraan waten qanertua.

90
00:10:55,590 --> 00:10:56,840
Yaa, tua-i-qaa?

91
00:10:57,440 --> 00:11:01,690
Ii-i, tua-i waniw’ man’a qanqautekaqa.

92
00:11:03,370 --> 00:11:06,400
Ataucirrarmek call’ piyugngauten? (Yaa.)

93
00:11:06,400 --> 00:11:12,020
Maa-i iciw’, atanema-am pillruanga unuamek niiquralalriakut

94
00:11:12,990 --> 00:11:26,450
Mikelnguut akniringqaluteng taqnernun, wall’ ilait taqnernun iciw’ nangcimaluteng, akusrarcimaluteng, wall’ camaluteng.

95
00:11:27,320 --> 00:11:36,410
Imumi-qaa elpet ayagyuarullerpeni mikelnguut akusraritektullret wall’ akniringqalriit tanglallruuten-qaa?

96
00:11:36,420 --> 00:11:42,820
Tangyuitellruunga tamakunek, tamakunek-llu akusrarutekumalrianek.

97
00:11:43,420 --> 00:11:56,420
Tua-i waniw’ tamaani ayagyuallemni tuar tang tua-i niigartellrunrilngua tamakunek akusrarutekumalrianek wall’u nangcimalrianek.

98
00:11:56,490 --> 00:12:01,670
Yuut tua-i tamaani wat’um nalliinicetun ayuqenricaaqut.

99
00:12:01,800 --> 00:12:09,580
Waten-llu ilait wiinga tanglallruunga marayanek-llu eneluteng.

100
00:12:10,140 --> 00:12:15,030
Enaita-llu iluat waten aklurugartaunani, cataunani

101
00:12:15,100 --> 00:12:20,440
Makut tau͡gaam waten-ll’ inartessuutait, cait tua-i carrait.

102
00:12:22,060 --> 00:12:32,300
Tuaten nangcimalriamek arcaqerlua-llu niiteksailnganii tuaten tua-i nangteqluteng yuut yuuyaaqengraata

103
00:12:32,480 --> 00:12:38,910
Tau͡gaam eq’ukluki, caluki, nanglluki, tamakunek niicuitua.

104
00:12:39,000 --> 00:12:52,510
Maa-i tau͡gaam ukaqvaggun, tuar tang wangni ukaqvaqapigkun tamakunek-llu niitelangelrianga akusrarutekumalrianek nangcimalrianek-llu.

105
00:12:57,560 --> 00:13:06,200
Imumicetun maa-i mikelnguut ayuqenrilriit maa-i ak’a imumi unuamek-llu.

106
00:13:06,970 --> 00:13:14,390
Ii-i, maa-i iciw’ ava-i qanelrianga mat’um nalliini makut tua-i yuut cimilriit.

107
00:13:14,640 --> 00:13:22,760
Mikelnguut-llu cali maa-i mat’um nalliini tua-i-am cimirluteng, cimiumaluteng.

108
00:13:22,770 --> 00:13:29,650
Waten avani mikelngurnek waten ayuqelrianek tangyuitellruunga.

109
00:13:29,840 --> 00:13:40,580
Taumek waten mikelnguq, wangkuta-w’ tua-i Yuungamta, waten-llu kina Kass’atun pingnaq’nge’rmi yuuluni pingaituq.

110
00:13:40,690 --> 00:13:47,120
Taumek irniarit waten Yugcetun tau͡gaam qanruqu’urluki.

111
00:13:47,520 --> 00:13:54,520
Wangkuta imumi, wiinga-wa ukut wani irnianka nallumiima, qitevvneq-llu nalluamku

112
00:13:54,560 --> 00:14:03,510
Waten Yugcetun tamamta maani, qagkut-llu tayima irniateng waten Yugtun qalaruquratullruit.

113
00:14:05,100 --> 00:14:10,750
Taumek maa-i mat’um nalliini tamana umyuaqela’arqa.

114
00:14:10,770 --> 00:14:23,260
Tayima mikelnguum Kass’aturrlainaq waten elilluni anglilriim qanruyun inerquqaun-llu taringesciigalia mat’um nalliini.

115
00:14:23,690 --> 00:14:29,920
Taumek maa-i arcaqerluteng yuut cimilriit mikelnguunge’rmeng-llu.

116
00:14:32,490 --> 00:14:35,030
Yaa, tua-i waniw’ amllerilria.

117
00:14:36,260 --> 00:14:38,520
Tua-i? Oh, yaa.

118
00:14:40,220 --> 00:14:42,180
Waten-llu [?]sqellruatnga

119
00:14:45,100 --> 00:14:57,230
Iciw’ imumi yuullevet, aren...

120
00:14:57,880 --> 00:15:09,050
Iciw’ anglanarqellrianek-gguq-qaa tangqerraallerpeceńi tengssuutnek wall’u-q’ canek tamakunek...

121
00:15:09,790 --> 00:15:18,940
Irr’ikpiatullruaput, ii-i, tengssuutet waten amllenritellratni, tau͡gaam kiani tengssutetarluni.

122
00:15:19,200 --> 00:15:27,600
Arcaqerlun’ tua-i imna Taqay’aq tamaani tamatum nalliini tengautullruuq avani tayim’ Nangllermi.

123
00:15:27,750 --> 00:15:38,110
Tua-i tamana tengssuun agiirtaqan, wangkuta-ll’ qaill’ angtaceta, tua-i ukut-llu nunat iciw’ yugyallrunritut; carraullruukut.

124
00:15:38,660 --> 00:15:51,030
Tua-llu-w’ tua-i wangkuta tayima mikelngull’e’rni pilallilriakut, tamqapiaramta tua-i atraqerrluta maavet ekviim qainganun tauna tengssuun anglanilallrukput

125
00:15:51,030 --> 00:15:55,100
Makut-llu call’ taqnerunge’rmeng irr’iluteng.

126
00:15:55,100 --> 00:16:01,140
Qaillun-llu tenglauciit irr’ikluki tengssuutet pitullriit.

127
00:16:02,550 --> 00:16:07,690
Tua-i cakneq imkuluki, wangkuta-ll’ anglaniaqluta.

128
00:16:07,940 --> 00:16:12,440
Tauna tua-i arcaqerluni Taqay’aq maavet taitullruuq.

129
00:16:12,640 --> 00:16:17,620
Wii tua-i tamaani tangerqarraalarngatellruaqa tauna tengssuun.

130
00:16:18,550 --> 00:16:26,610
Yaa, kitak-wa tua-i ilakailkuvgu...

131
00:16:26,610 --> 00:16:28,140
Canek? (Yugpagnek.)

132
00:16:28,560 --> 00:16:31,490
Yugpagnek tamakunek wii nalluunga.

133
00:16:31,540 --> 00:16:37,720
Tau͡gaam niitetuyaaqekenka-llu. Mat’um nalliini nalluyagulluki tamakut pianka.

134
00:16:38,660 --> 00:16:40,890
Tua-i wiinga-llu...

135
00:16:41,200 --> 00:16:51,170
Tau͡gaam tua-i ava-i au͡gkut umyuama tua-i arcaqakelaryaaqekai waten qanruyutet yuum elluarrluki tau͡gaam yuulerkait.

136
00:16:51,480 --> 00:17:01,360
Waten-llu ca-w’ tua-i tamarmi iciw’ tua-i makuggnaqluni tayima piyaaqelria.

137
00:17:01,360 --> 00:17:13,720
Tau͡gaam man’a-llu yuucirrarput cali tuarpiaq makuggnaqluni. Tayima waten assilria atungnaqesteḿini makuggnarqelriatun ayuqeciqsaaqelliuq.

138
00:17:14,140 --> 00:17:25,390
Tau͡gaam akiliutii, yuum assirluni pillrem akiliutii angtuaruuq, yuum waten assirluni ayallerkaa.

139
00:17:25,500 --> 00:17:35,700
Maa-i mat’um nalliini ava-i aptellerpetun yuut taqnerunge’rmeng-llu tuarpiaq ayuquciit cimilriit

140
00:17:36,140 --> 00:17:44,670
Arcaqerluku mat’um akusrarutiita tua-i maa-i cimircetlikai, cimircetai

141
00:17:44,920 --> 00:17:47,680
Cat tayima akusrarrnarqelriit.

142
00:17:47,820 --> 00:17:56,860
Agumalluku, waten tamatum agumatestii tua-i elluarrluni yuuyuunani.

143
00:17:56,880 --> 00:18:03,050
Waten-llu ilaminek ayuqniarluni tuarpiaq yuurrluni maa-i mat’um nalliini.

144
00:18:03,100 --> 00:18:07,670
Tamatum akusrartellran allurrluku, tuar allurrluku.

145
00:18:08,480 --> 00:18:15,410
Assirluni waten makutun calriatun pivkenani.

146
00:18:16,060 --> 00:18:19,810
Taumek tamakut cat atuyunaicaaqai.

147
00:18:19,810 --> 00:18:33,280
Maa-i nallunrirluki waten inerquutnguciit wall’ iquggliquciit nallunrirluki kia tua-i imum atunrilkuniki ellminek ikayurarkauguq.

148
00:18:34,320 --> 00:18:37,300
Yaa, kitak-wa tua-i. Quyana.


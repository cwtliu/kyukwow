1
00:00:00,309 --> 00:00:12,659
Au͡g’umek tua-i Alussistuamek qaillun, qaillun nallunriqarraallerpeceńek [?]yugallerpeni una wani cikiqengyaraq qaillun alerquutekellruatgu?

2
00:00:12,781 --> 00:00:20,701
Avani au͡gkut ciuqliput nepaitellruut. Nepaitellruut.

3
00:00:20,772 --> 00:00:27,902
Tua-i waten ciulirnemeggnek qanrutesterluteng, inerqurterluteng, ayuqucirturterluteng.

4
00:00:27,914 --> 00:00:36,304
Cali-llu waten tukuullrunritut avani ciuqvani. Canek-llu makunek Kass’artarnek teguqerrartevkenateng.

5
00:00:36,314 --> 00:00:42,924
Tua-i waten ilateng piilnguut ikayurluki, tua-i alerquutekluku. Tuaten ayuqellruut.

6
00:00:42,938 --> 00:00:54,528
Cali piilnguut waten tangerrluki piilutaitnek ikayurluki, navrilluki cali piilnguut. Tuaten ayuqellruut yuut au͡gkut angullrenka.

7
00:00:55,347 --> 00:01:03,577
Tua-i-llu man’a waten castailnguq iciw’ tua-i elliraat makut, aipainret pinarquciicetun tua-i ikayurluki.

8
00:01:03,581 --> 00:01:07,681
Ikayualuki akinaullerkameggnek pivkenateng.

9
00:01:07,698 --> 00:01:11,428
Tamana-am akinaullerkaq inerquutekluku-am cali.

10
00:01:11,484 --> 00:01:17,434
Waten pisqevkenaki: "Uum, uum akinaurniaraanga. Waten pilaku." Tuaten pisqevkenaku.

11
00:01:17,445 --> 00:01:23,875
Tau͡gaam tua-i waten akinaunra umyuaqevkenaku ikayurluki ilateng arenqiallugtellriit.

12
00:01:23,881 --> 00:01:27,891
Kevgailnguut kevgarturluki. Tuaten ayuqellruut yuut.

13
00:01:27,968 --> 00:01:37,068
Camek tamana wani kangingqerrniaqluku akilircetaarpek’naki canrituq, kiik’ ikayurluku. Camek kangililallruatgu?

14
00:01:37,567 --> 00:01:42,007
Waten kangililallruat: tua-i-gguq tamaa-i tamana kingukegtuq.

15
00:01:42,790 --> 00:01:52,774
Iciw’ akqutmek, akqutmek niicuitukut avani. Akeqnerrlugutmek-llu niicuunata.

16
00:01:53,909 --> 00:01:56,099
Tuaten ayuqellruut yuut.

17
00:01:56,605 --> 00:02:06,415
Qaillun-mi pitariluten elpet, qaillun tayim’ pitariluten Alussistuamek niiteqarraallrusit? Qaillun-llu pillrusit Alussistua[?].

18
00:02:06,421 --> 00:02:12,301
Alussistuamek tua-i niitelangukut wangkuta. Qaneryaramek tua-i niitelangukut.

19
00:02:12,312 --> 00:02:19,522
Qaneryariurteḿek tua-i cali nalluluteng tua-i, tau͡gaam tua-i niitaqluteng, niitelangluteng.

20
00:02:19,532 --> 00:02:27,302
Caqaameng tua-i piinanermeggni tua-i qaneryariurta tekicaurrluni.

21
00:02:30,136 --> 00:02:35,676
Qaillun-mi elpet Alussistuaq piqarraallrani elpet qaillun...

22
00:02:35,686 --> 00:02:42,026
Alussistuaq tua-i piqarraallranek ayagnillranek tau͡gaam tua-i niitelangluta.

23
00:02:42,029 --> 00:02:54,559
Tua-i-ll’ Alussistuaryaurrluteng iciw’ tua-i tuyumek cikiumiimeng ugkut nunallret tayima Qinarmiullret wiinga ellangvikellrenka.

24
00:02:55,370 --> 00:03:02,700
Tuyumek cikiumiimeng taum tua-i Alussistuaq takumni piyaurcetellrua.

25
00:03:03,041 --> 00:03:04,791
Qaillun pivkaraqluci?

26
00:03:04,804 --> 00:03:12,584
Tua-i Alussistuaq maa-i tua-i atulauciacetun makutgun Qaneryaratgun aturaqluku.

27
00:03:12,590 --> 00:03:19,760
Tua-i cikiqaquuraulluteng-llu tua-i piaqluteng iciw’ tua-i cali carrluarnek tua-i.

28
00:03:19,774 --> 00:03:23,704
Waten ayuqellrunritut yuut avani ciuqvaarni.

29
00:03:23,709 --> 00:03:27,539
Qaneryaraq-llu man’a alaillrani waten ayuqsugnaitellruut.

30
00:03:27,541 --> 00:03:36,111
Canek tau͡gaam tua-i cikiqaquuraulluteng. Neqerrluarnek tuaten cikiqaquuraulluteng tua-i pinaurtut.

31
00:03:36,787 --> 00:03:41,457
Kass’artarmek piitellermeggni neqet avatiitni canek-llu cikiqengaqluteng?

32
00:03:41,465 --> 00:03:45,525
Tua-i-wa neqnek, neqnek tua-i.

33
00:03:46,446 --> 00:03:54,406
Cali-ll’ piilnguut pikalget tua-i carrluarnek tua-i cikiqaqluki pitullruit.

34
00:03:59,690 --> 00:04:04,240
(Aturpagayuunateng-qaa camek nalluluteng?) Aturpagayuunateng-wa.

35
00:04:04,253 --> 00:04:14,723
Tau͡gaam iciw’ ingularcuutnek-am cali quliraat yuarutaitnek, aren tamaa-i tamana nallunritelqa ayagmek.

36
00:04:14,735 --> 00:04:23,365
Quliraat yuarutaitnek aturluteng yurarnaurtut cauyarluteng uksuarkami uksurpailgan.

37
00:04:23,373 --> 00:04:25,383
Tua-i-am piciryaraqluku yuut.

38
00:04:25,390 --> 00:04:30,320
Tua-i-ll’ uksum iluani nutaan kelegluteng yurarluteng tua-i.

39
00:04:30,336 --> 00:04:35,766
Pikangqerrucirmegcetun neqnek, neqnek tua-i.

40
00:04:35,865 --> 00:04:41,165
Kass’at-llu piyaurcata cali Kass’artarnek-am cali pilangluteng-am tua-i.

41
00:04:41,173 --> 00:04:47,483
Tua-i tuaten pitullruut au͡gkut wii angullrenka, pilangeqarraallret-wa tua-i.

42
00:04:48,251 --> 00:04:56,261
Uum-qaa yuum piciryaraa tayima wani piilnguq cikiqalaasqelluku pingqerrutacimitun

43
00:04:57,754 --> 00:05:07,954
Elpeci murilkengllerpeceńi-qaa ayuqngatlinia makut wani aipaimta piciryaraqluku cikiqengluteng wall’u-qaa qaill’ tamana ayuqellinia?

44
00:05:09,538 --> 00:05:16,188
Atra-llu, atra pitekluku-llu ukut iciw’-llu kingunrulriit

45
00:05:16,197 --> 00:05:24,287
Taum ilairutmeng atranek atellget-am cali tauna tamana pitekluku cikiqatulliniluku tauna.

46
00:05:24,290 --> 00:05:26,910
Tuaten-am pitulliniluteng.

47
00:05:27,186 --> 00:05:29,116
Alussistuam nalkenrilengraaku?

48
00:05:29,123 --> 00:05:31,863
Yes, even if it wasn’t [Christmas] time.

49
00:05:32,661 --> 00:05:43,581
Tua-i-llu-qaa qaillun pitariqerluten makut wani tuyut wall’u agayulirtet

50
00:05:44,081 --> 00:05:48,581
Ayagcetat-wa qaillun pitariluten tekitelangellruat maavet?

51
00:05:48,597 --> 00:05:58,617
Ugkut ellangvikellrenka muragcaurrlua, napacaurrlua tuyumek cikiumallruut.

52
00:05:58,626 --> 00:06:04,236
Tua-i waten qallataqluni tauna qasgimi.

53
00:06:04,644 --> 00:06:10,894
Qasgimi tua-i mat’umek Qaneryaramek qalartaqan tua-i niicugniaqluku tua-i.

54
00:06:12,311 --> 00:06:18,961
Tua-i-ll’ tamatum kinguakun tayima tua-i cayaurtengluta tua-i.

55
00:06:18,978 --> 00:06:26,988
Au͡gna ak’allaq qaneryariurta cali tekicaurrluni, ak’allaq tua-i.

56
00:06:27,165 --> 00:06:30,335
Pektesteńgullrungatelliniuq tauna Kass’aq.

57
00:06:30,343 --> 00:06:34,193
Yaaqvarmiu amta-ll’ tua-i Yugcetun qalartetuluni.

58
00:06:35,531 --> 00:06:43,951
Maa-i wani nunat ilaitni, nunat ilaitni tegulluteng aternek cikirturilartut.

59
00:06:43,968 --> 00:06:45,658
Tamaani-qaa [Alussistualallruut]?

60
00:06:45,662 --> 00:06:50,252
Waten piyuitellruut tuaten watqapik.

61
00:06:50,268 --> 00:06:53,438
Qangvaq piyaurtut waten.

62
00:06:54,364 --> 00:06:59,014
Qangvarraq tua-i nutaan. Qangvarraq tua-i.

63
00:06:59,131 --> 00:07:10,911
Tamakut-qaa tuyut tekitellriit agayuvigni, aren qasgimi-wa quyurtevkarluki-qaa qaillun Alussistuaq atulallruatgu?

64
00:07:10,928 --> 00:07:15,068
Alussistuaq tamakut atuqsaitaat.

65
00:07:15,073 --> 00:07:24,543
Allanret tekitellriit tau͡gaam uum tuyum tuanelnguum Alussistuaq-llu tua-i man’a aturyaurtelluku takurramni tua-i.

66
00:07:24,988 --> 00:07:27,048
Qaillun aturcetaqluku?

67
00:07:27,055 --> 00:07:36,805
Tua-i-wa aturcetaqluku waten Alussistuarcuutnek-llu iciw’ tua-i atualuteng-llu piyaurrluteng Alussistuarcuutnek.

68
00:07:38,245 --> 00:07:46,365
Tua-i tau͡gken carrluarnek tua-i cikiqaquuraulluteng tua-i. Tua-i carrluarnek tua-i cikiqaquuraulluteng.

69
00:07:46,372 --> 00:07:48,772
Nutaan piyaurrluteng takumni.

70
00:07:49,016 --> 00:07:59,766
Elpesmi maa-i wani camek mat’umi allrakumi Allrakumi piyuutengqercit?

71
00:07:59,779 --> 00:08:02,719
Niicugnilriit niitevkarluki.

72
00:08:03,506 --> 00:08:15,196
Tua-i una Jesus-aam yuurtellra niicimayuitelqa avani tua-i wangkuta, wangkuta pitekluta

73
00:08:15,201 --> 00:08:24,621
Matuulliniuq: tua-i man’a tua-i tangrruunrilnguq man’a tua-i unguvavut man’a tua-i Anerneq Tanqilria man’a tua-i unguvavut.

74
00:08:24,635 --> 00:08:30,485
Tamatuulliniuq. Waten-gguq ayuquq man’a: iciw’ Agayun piniungami

75
00:08:31,035 --> 00:08:42,015
Iciw’ tua-i man’a Qaneryaraq kemgurrluku, tangrruurrluku tangrruunrilnguq, niicimatuli tau͡gaam.

76
00:08:42,019 --> 00:08:45,829
Tangrruurrluku kemgurrluku yuurtelluku.

77
00:08:46,222 --> 00:08:49,032
Tuaten-gguq yuurtellruuq Jesus-aaq.

78
00:08:49,267 --> 00:08:56,837
Yuurtelluku atiin. Tua-i maavet nunamun tunluku cikiutekluku. Tua-i cikiutnguluni.

79
00:08:56,864 --> 00:08:58,914
Piciuguq tua-i man’a.

80
00:08:59,219 --> 00:09:08,139
Waten iciw’-am cali yuarutet iliitni waten qaneryarartangqellria: "Tangvaglua ukveqiciu ciuniurluku-llu cikiuteka."

81
00:09:09,686 --> 00:09:20,576
Tua-i waten ciuniunritesteḿinun iciw’ tua-i Jesus-aaq ciuniunritesteḿinun waten-am Qaneryarani qaneryarartangqertuq:

82
00:09:20,918 --> 00:09:29,638
"He makes only those who believe in him worthy to become God’s people, the ones who believe in his [Jesus’] name." There’s a verse like this.

83
00:09:29,644 --> 00:09:39,204
Tua-i tua-i-llu ciuniurteńi ciuniurteḿinun pulaluni unguviinun

84
00:09:39,212 --> 00:09:43,772
Ciuniuqani-w’ tau͡gaam, piciuliuni tau͡gaam pikuni ciuniuqani.

85
00:09:43,788 --> 00:09:48,608
Tua-i-ll’ taumun yugmun anirturilriarurrluni. Anirturteńgurrluni tua-i.

86
00:09:48,610 --> 00:09:54,580
Tau͡gken ciuniuqsaitesteḿinun anirturilriarurteksaunani taumun yugmun.

87
00:09:54,815 --> 00:10:00,785
Tua-i-llu waten ayuqelliniluni, waten-am qaneryarartangqertuq cali tayima:

88
00:10:00,790 --> 00:10:07,680
"Kenkekenka inerqularanka anucimircetaarluki-llu. Taumek tengruluci umyualinqigci.

89
00:10:07,689 --> 00:10:11,459
"Tangerrluku-llu nangerngaunga amigmi tukriarlua-llu.

90
00:10:11,462 --> 00:10:22,082
"Yuum-llu erinaka niiskuniu amik-llu ikirrluku itervikciqaqa nerellgutekluku-llu elliin-llu wiinga." Tuaten-am qaneryarartangqertuq.

91
00:10:22,177 --> 00:10:29,147
Tua-i-llu yuum ciuniuqsailkuniu cailkamceciiqellinia anirturteksaguteksaunaku.

92
00:10:29,149 --> 00:10:31,169
Tuaten ayuqelliniuq.

93
00:10:32,367 --> 00:10:44,217
Tua-ll' au͡gna Agayutem-wa tua-i elpengcautii qanrutkeqeryugyaaqluku waten. Erinaka-w’ tua-i saagartesqumayaaqluku.

94
00:10:44,222 --> 00:10:53,184
Yuk waten au͡g’acurlakuni, waniwa-llam niitellriakut akwaugaq Kuigglugmi-gguq qama-i ilangartut.

95
00:10:53,198 --> 00:10:57,898
Tua-i-llam tua-i au͡gna cali-am waken qanelria waten qanerluni:

96
00:10:59,298 --> 00:11:06,667
"Ellminek yuulriamek ellminek-llu tuqulriamek ilaitukut. Tau͡gaam yuullemteńi Atanermun yuugukut."

97
00:11:06,675 --> 00:11:15,405
Maa-i ukvelriim qaneryarartaa waten qanerluni: "Atanermun yuugukut. Tuqukumta-llu Atanermun tuquciqukut."

98
00:11:16,426 --> 00:11:27,616
Taumek yuungramta wall’u tuqungramta Atanrem pikaakut. Tua-i ukvelriit tamaa-i qanrutkumallrat piciuluni-llu. Piciugarkauluni.

99
00:11:27,623 --> 00:11:31,633
Tau͡gken piciunrilnguut aturngaitaat tamana.

100
00:11:32,261 --> 00:11:40,281
Piciunrilkuni yuk tuquciquq tua-i-ll’ unguvii pellucurlagluni.

101
00:11:42,006 --> 00:11:44,866
Tua-i tau͡gaam kenermetarkauluni.

102
00:11:48,345 --> 00:11:57,632
Au͡gna tua-i yugnun erinaka-w’ tua-i saagarrluku cali-ll’ aipaimteńun makunun erinaka [saagarrluku].

103
00:11:57,640 --> 00:12:05,550
Aipartek umyuaqelaryaaqaqa uumirpak ak’a una qanrutkeqeryugyaaqluku tau͡gaam takaqlutek nalluyuqlutek.

104
00:12:05,566 --> 00:12:10,826
Tua-i-ll’ airpartek umyuaqelaryaaqluku mumigteqaasqelluku qanelqa.

105
00:12:11,167 --> 00:12:16,137
Yuk au͡g’acurlakuni, man’a unguvani pellucurlakuniu

106
00:12:16,993 --> 00:12:26,793
Tua-i tau͡gaam nanvamun ek’arkauluni akwarpak akwanun tua-i kenermetlerkaminun pilliqetataunani.

107
00:12:26,799 --> 00:12:32,079
Man’a unguvavut tua-i arenqiiryarai-llu arenqiirturyarai amllerrsaaqut.

108
00:12:32,081 --> 00:12:36,841
Tua-i tau͡gaam yugmun waten maantenriqan qama-i niitukut.

109
00:12:36,858 --> 00:12:39,628
Tua-i-llam taumi kep’uq tua-i.

110
00:12:41,334 --> 00:12:46,014
Iciw’ tua-i arenqiirtuumarmi-w’ tua-i.

111
00:12:47,018 --> 00:12:48,118
Kitak’...

112
00:12:49,244 --> 00:12:51,974
Kitak’ atam una...

113
00:12:58,038 --> 00:13:07,878
Waten tang umyuaqa ayuqsaaqellria: aiparpetegnun imna-ll’ Aqum’aq-llu qanelqa Kass’atun mumigartesqumayaaqluku.

114
00:13:07,879 --> 00:13:12,889
Tua-i elluarrluteng pillerkaat elpekesqumayaaqluku.

115
00:13:14,868 --> 00:13:16,188
Ataki.

116
00:13:16,196 --> 00:13:21,056
Man’a wani calivigput-am piciurkiutengqertuq waten...

117
00:13:21,061 --> 00:13:30,111
Maa-i umyuaqutmek assilriamek tuyuqerkut qanrulluta umyuarpenek iciw’ Alussistuaqegcisqelluta.

118
00:13:30,126 --> 00:13:40,486
Ii-i, tua-ll’ waniwa qanqauteknauqa canun imkunun niicugnistengqerrarkaukuma.

119
00:13:40,840 --> 00:13:46,570
Jesus-aam yuurtellra atam Agayutem... tua-i-q’ waniwa? Waniwa-q’ tua-i?

120
00:13:46,580 --> 00:13:47,290
Yaa.

121
00:13:47,422 --> 00:13:57,172
Atam Agayutem kenkiin nunam yuinek, ellarpiin yuinek kenkitacian angtataitetacianek

122
00:13:57,184 --> 00:14:04,114
Waten ayuqelliniuq Jesus-aaq una, waten Qaneryaranek qanrutkumauq waten qanerluni:

123
00:14:04,123 --> 00:14:12,453
"Nutemtellrani Qaneryaraq uitallruuq, Qaneryaraq-llu Agayutmi uitallruuq, Qaneryaraq-llu Agayutnguluni."

124
00:14:12,630 --> 00:14:19,370
Atam waten ayuqellinilria: ava-i qanelria Qaneryaraq nutemtellranek, ayagneranek qanerpek’nani.

125
00:14:19,379 --> 00:14:28,729
Atam Agayutem kenkiin angtataitetaciani tua-i waten, waten ayuqelliniluni, kitak’ atam taringluku:

126
00:14:29,676 --> 00:14:36,996
Tuani-gguq atam taum tanqia mat’um tanqian, tanqia anaggluku tanqingqertuq.

127
00:14:37,004 --> 00:14:44,774
Cali-llu taukuk atam iluani eluciq angnirluni nunaniq tua-i tau͡gaam camek avuunani.

128
00:14:44,785 --> 00:14:51,915
Tua-lli-wa cali waten yuarutetangqellria, yuarutni qaneryarartangqelalria:

129
00:14:51,919 --> 00:14:58,369
Jesus-aaq-gguq agallrunrilkan tamarmi yuum yuucia tamaumayartuq.

130
00:14:58,373 --> 00:15:05,893
Tua-i-ll’ Jesus-aaq atrallruan waten ayuqelliniluni: atam kenkiin angtataitetacia.

131
00:15:06,207 --> 00:15:16,444
Atam tanqik, tanqik nuniq, camna-wa tan’geq nangteqnaq tuqu, pellernaq.

132
00:15:16,666 --> 00:15:24,846
Tua-lli-wa kenkitacirmitun Agayutem tuarpiaq tauna Jesus-aaq tuarpiaq tamaa iivkarluku.

133
00:15:24,850 --> 00:15:32,320
Tuarpiaq nunam yuini yaaqliurrluku, nunam yui ukaqliurrluki kenkiin angtataitetacia.

134
00:15:33,218 --> 00:15:42,188
Ak’akika tua-i mat’umek au͡gna assikaqa-llu. Cangakenritaqa tua-i.

135
00:15:42,350 --> 00:15:52,520
Tua-i-ll’ pitsaqa’artevkenaku au͡gna qanruteksugyaaqelqa pitsaqa’artevkenaku pillerkangqerqan pisqumakuviu-llu nutaan piyarluku.

136
00:15:52,577 --> 00:16:00,357
Kitak’ Merry Christmas-aaqerkut wangkuta tangvalriani maa-i.

137
00:16:00,361 --> 00:16:06,531
Tua-i niitellriani tua-i tamarpeci tua-i waniw’ hello-ramci tua-i Merry Chrismas-aarluci.

138
00:16:06,893 --> 00:16:07,973
Quyana.

139
00:16:07,988 --> 00:16:08,748
Yaa.


1
00:00:00,000 --> 00:00:03,700
...taumek aipangellrulliniunga.

2
00:00:04,000 --> 00:00:08,410
Tua-i-ll’ tauma pianga

3
00:00:09,280 --> 00:00:17,340
"Kitak’ tua-i itra. Aturaten ukut itrauciiqanka waniku."

4
00:00:18,085 --> 00:00:25,905
Kiani, uani Keggukarmiut kiaqliitni uitaluta Kelliqucirmiuni-gguq wani.

5
00:00:26,380 --> 00:00:35,700
Aren tua-i-llu itrarlua unuakuarmi yuut makut tupalliniata

6
00:00:35,709 --> 00:00:42,995
Kaminiarturayuitellratni, ellakun saanilitullratni kenillerteggun.

7
00:00:43,365 --> 00:00:54,794
Aren tua-i itrarlua tua-i yuut makut tua-i tangva’gqatnga tua-i cukarikanirlua ulurluki piaqlua.

8
00:00:54,961 --> 00:01:03,819
Aren tua-i itrama tua-i kiiryuama-ll’ u͡gayarlua, taukut-llu ciunerma qaill’ pinrilatnga.

9
00:01:04,049 --> 00:01:10,420
U͡gayarlua tua-i aanama-ll’ imum qaill’ pinrilan camek-llu qanrutevkenii.

10
00:01:11,041 --> 00:01:12,999
U͡gayarlua.

11
00:01:13,001 --> 00:01:17,758
Qavarniama tua-i inarrlua tayim’ qavallinilua.

12
00:01:17,908 --> 00:01:27,908
Cunaw’ tua-i tuaten aipangucilqa nallumanaluku, kiituan uterrluta kingunemteńun tekitukut.

13
00:01:28,645 --> 00:01:41,188
Cunawa-gguq waniwa pitsaqutmek tauna angun ciullegyugciurluni tua-i takarnirlua.

14
00:01:42,344 --> 00:01:46,458
Tua-i tuaten tua-i nallunrillruaqa.

15
00:01:46,653 --> 00:01:53,867
Tua-i uingqerruciqa nalluku tua-i yuulua.

16
00:01:53,882 --> 00:02:02,611
Atam tua-i uksuarumainanrani uqtaqutullratni ingkut ellangvillrenka Cevv’arnermiut

17
00:02:02,619 --> 00:02:04,519
Tuani-qaa yuurtellruuten?

18
00:02:06,067 --> 00:02:09,053
Cevv’arnermiuni yuurtellrunritua.

19
00:02:09,062 --> 00:02:16,619
Up’nerkami-gguq Isrimiuni wani up’nerkillerni May-aami yuurtellruunga.

20
00:02:16,804 --> 00:02:24,175
Atakuyartuan-llu-gguq kayangutellriartangqerrluni tauna yuurtelqa.

21
00:02:24,197 --> 00:02:29,340
Nateqsigta tauna Isrmiu? Isrimiut Cevv’arnermiut natiitni?

22
00:02:29,520 --> 00:02:34,720
Ketiitni camani ingrik. Ingrik-qaa tangeqsaitagken? (Tanglaragka.)

23
00:02:34,740 --> 00:02:42,040
Ingriik ketiigni. Ingriik ingkuk ketiigni Qipnermiut akiqliigketa.

24
00:02:42,043 --> 00:02:44,371
Nunaullruut-qaa taukut wall’u-qaa uksuillret?

25
00:02:44,373 --> 00:02:51,958
Nunarpauluteng nunauluteng. Enet amllerrluteng nevulget up’nerkissuutait.

26
00:02:51,981 --> 00:02:59,196
Ukaqliit-wa cali Nuuteqerrmiut cali enetarluteng, qasgingqerraqluteng.

27
00:02:59,205 --> 00:03:07,476
Yaaqliit-wa call’ ingkut Cevv’arnermiunek nutaan yulget. Qikertaarmiut call’ yugyapiarluteng.

28
00:03:07,493 --> 00:03:17,893
Canimelulluteng tua-i. Qimugtet-llu nepliralriit alaitaqluteng, yuut-llu tarritellriit alaitaqluteng.

29
00:03:18,314 --> 00:03:24,857
Aren canimelutqapiggluteng taukut up’nerkillrit.

30
00:03:25,124 --> 00:03:35,624
Wani tua-i imkut nauvillrenka wii ukaqliitnun Isrimiunun-gguq wavet up’nerkitullruut, Isrimiuni.

31
00:03:35,944 --> 00:03:40,944
Arenqiapaa-ll’ up’nerkiluteng.

32
00:03:41,252 --> 00:03:46,152
Makut-wa tang avatiitni ircenrrarugaat.

33
00:03:46,166 --> 00:03:49,037
Uurcartangnaurtuq-llu.

34
00:03:49,056 --> 00:03:53,713
Nunanun-llu waniw’ tekitarkaurrluni uurcaq taun’ tamarluni.

35
00:03:53,721 --> 00:04:03,078
Tamaqertelluku-llu maaken caniatnek ikamrat makut qavciunguluteng-llu tayim’ ketmurrluteng.

36
00:04:03,331 --> 00:04:12,216
Ketmurqaarluteng yuut taukut nunat ukut up’nerkilriit ciungatni piurluteng tamakut ircenrraat.

37
00:04:12,235 --> 00:04:15,549
Ciungatni tua-i piurluteng.

38
00:04:20,594 --> 00:04:30,737
Ikamrat makut ketmurqaarluteng kelutmurrnaurtut. Ikamrait-wa kavirpak imaqaarluteng unguvalrianek.

39
00:04:31,294 --> 00:04:43,180
Tua-i-ll’ atakuqerluku tayima tua-i ikamrat imkut maavet tua-i ingriik tungiignun tayim’ ayagaqluteng.

40
00:04:45,671 --> 00:04:55,057
Atakuqerluku nutaan uurcartangluni waken nunanek kingunelegmek up’nerkilrianek.

41
00:04:55,611 --> 00:05:04,182
Tua-i-llu qasgitangqellruuq elatemteggun gguun qasgigpagmek, qasgigpaarayagarmek.

42
00:05:04,477 --> 00:05:14,391
Ap’au͡rlurput una Evngum-gguq una atii tailuni qasgim kepneranun pikavet aqumqerluni

43
00:05:14,407 --> 00:05:20,322
Un’a uurcaq tagelria ukavet tua-i aturpauqurluku.

44
00:05:20,425 --> 00:05:29,311
Wangkuta-w’ tua-i naseknagni tan’gaurluut-llu unglumakevut, ungluluku niicugnikvut.

45
00:05:29,707 --> 00:05:34,350
Aren kiituani tang yuarutii-llu elitarput.

46
00:05:34,663 --> 00:05:41,249
Waten tang atutullrulria tauna uurcaq tangvaurluku:

47
00:05:41,391 --> 00:05:47,362
"Uurca-raya-yarra-ii-ya

48
00:05:47,379 --> 00:05:53,707
"Aa-ii-ya can’guaravluarrlugaat

49
00:05:53,719 --> 00:06:01,434
"Issur-issur-issur-issur maklassi-yaa-yarra-ii-ya

50
00:06:01,451 --> 00:06:07,208
"Aa-ii-ya can’guaravluarrlugaat."

51
00:06:07,225 --> 00:06:12,496
Tua-i elicingqapiggluk’ wangkuta niicugnistaini.

52
00:06:14,469 --> 00:06:21,226
Uurcam-ll’ imum tekicami urenkelluku ciuqerranun nang’arcami

53
00:06:21,229 --> 00:06:29,672
Negcikcuaraminek, negcikcuarani kapuarrluku wavet elliqerluku qanemciluni.

54
00:06:29,989 --> 00:06:35,889
Aqvalgirarkanek, aqvalgirarkat qanrulluki.

55
00:06:36,355 --> 00:06:47,826
Tua-i aren imkut ircenrraat ciungatni pillret amllertatait unuaquaqan ketmurrnaurtut.

56
00:06:48,030 --> 00:06:54,673
Amllertacirkait cunaw’ tua-i waniw’ ciungatni maniurluki tamakut.

57
00:06:55,517 --> 00:07:04,474
Aling tua-i amllertatait imkut ketmurtellret unuaquaqan aqvalgirluteng tayim’ ayaganaurtut.

58
00:07:04,489 --> 00:07:13,861
Aren uksuuluku up’nerkilriit imkut egkuiruqaqnaurtut natermun-llu ciptaqluteng.

59
00:07:13,883 --> 00:07:26,554
Unguvalrianek egkurpallraat qau͡gkut, up’nerkissuutet enet egkuit unguvalrianek muirluteng, natermun ciptaqluteng.

60
00:07:27,620 --> 00:07:30,648
Arenqiapakar.

61
00:07:30,667 --> 00:07:34,439
Tuaten tua-i angullrenka au͡gkut ayuqellruut.

62
00:07:34,446 --> 00:07:37,260
Kitak’ uitaqaqaa. Kenriutelliniuq-am una.

63
00:07:37,281 --> 00:07:43,953
...ukut tutga’rma irniarit cali, iluperanka.

64
00:07:44,154 --> 00:07:59,526
Pangall’am yuin alqaat, Nura’ar-wa, pi-wa, Qussauyaq-wa, Arnaaquq-wa, Tikaaq-wa

65
00:07:59,539 --> 00:08:03,411
Ugna-w’ kinguqlikacagiit Nanugaq.

66
00:08:04,930 --> 00:08:06,715
Ii-i.

67
00:08:09,679 --> 00:08:21,236
Uyangqulriim-wa call’ irniari talliman, arvinerkaatnek ua-i aqsangluni.

68
00:08:22,147 --> 00:08:26,447
Miisaam-wa call’ irniari pingayun.

69
00:08:26,972 --> 00:08:37,315
Ciulluum-wa call’ irniara atauciq, kinguqlirkai irnicuaruur[luteng], nuringarmeng an’urluteng.

70
00:08:38,067 --> 00:08:47,838
Tallimaurcaaqluteng taukut nuringarmeng anellret, kinguqlirkai uum Ciulluum yuan.

71
00:08:48,817 --> 00:09:00,846
And over in Kwigillingok, Akat’aq’s children are my great-grandchildren.

72
00:09:01,168 --> 00:09:05,525
Atam alqaat maantuq.

73
00:09:08,406 --> 00:09:18,891
Tungii-wa tayim’ cali Cevv’arnermi cali ukurrisngaluni.

74
00:09:19,283 --> 00:09:22,983
Tau͡gaam tailartuq angayuqaagminun.

75
00:09:25,910 --> 00:09:27,867
Ingna-wa...

76
00:09:27,871 --> 00:09:35,271
Imumi alaitelallruut ak’a avani nallevni.

77
00:09:35,278 --> 00:09:38,192
Nallemni amllellruut angalkut.

78
00:09:38,212 --> 00:09:42,198
Kitak’ tamakunek wani qanemcitqerkut.

79
00:09:42,201 --> 00:09:48,201
Waten niitelartukut maa-i wani: assilriit-gguq angalkuut, assiitellriit-llu angalkuut.

80
00:09:48,216 --> 00:09:54,259
Wall’u qaillun. Piciatun pilliunga wiinga. Elpet nallunritaten. Kitak’ qanemciqaa tamakunek.

81
00:09:54,283 --> 00:10:04,454
Ilait maaten im’ angalkut murilkenganka tamakut ilait makut yuut qinuciakaqluki.

82
00:10:04,459 --> 00:10:11,959
Tuquqatalriit-ll’ ilait qinuciaraaqluteng angalkumek taumek qinuciaracirluteng.

83
00:10:12,597 --> 00:10:20,554
Tuquqatalriit ilait tuatnaarluteng, taumun tuaten piniluteng.

84
00:10:20,576 --> 00:10:23,390
Qinuciaraaqluteng.

85
00:10:23,403 --> 00:10:33,789
Ilait tau͡gken makut angalkuuniyaaqengraiceteng watqapik camek qanernaaraunateng angalkuugaqluteng.

86
00:10:33,803 --> 00:10:40,003
Makutun yuunginarrartun ayuqaqluteng qaill’ qanernaunateng.

87
00:10:40,177 --> 00:10:44,877
Tua-i tau͡gaam tamakunek avullugutengqelallruut.

88
00:10:45,173 --> 00:10:52,430
Tangerrluku ilunga’urluan wiinga-llu angalkurtellrulrianga tang.

89
00:10:53,525 --> 00:10:57,697
Angalkurtellrulrianga qavamkun.

90
00:10:58,420 --> 00:11:09,920
Tua-i maaten tang im’ ellangua, qanemcitnaamken, yuilqumi ellangua waten kiirrarma aqumgalrianga nunam qaingani.

91
00:11:10,301 --> 00:11:17,701
Maaten tang caqalriamek niicama ukatmun takuyartua, amik una.

92
00:11:17,985 --> 00:11:27,099
Talliq-wa tang man’ tallirpilirneq nuna man’ tua-i waten agturturluku agiirtellria.

93
00:11:27,105 --> 00:11:33,391
Umyuarteqa’artua, "Aling aren assilriarunripagta tanem man’a."

94
00:11:34,185 --> 00:11:44,185
Ayumian tekipailganga yaaqsiggaan piicaglua qavamni camani.

95
00:11:44,197 --> 00:11:56,012
Atanermun ikayuusqellua, man’a-llu agiirtellria tekiteqatarteka wiinga inglulurutkaanek eneqanaitnilua, nallunritnilua.

96
00:11:56,016 --> 00:12:03,844
Ayuqiikun ingluliurutkaitnilua, piniliisqellua tau͡gaam.

97
00:12:03,870 --> 00:12:09,685
Pinimek cikiisqellua mat’um tungiinun.

98
00:12:18,310 --> 00:12:21,481
Tekitellerkamnek qungvangama

99
00:12:25,400 --> 00:12:36,900
Taqngama uitua waten cetungqallemni irugma akuliigni uluaqa un’ ulurpall’er.

100
00:12:37,747 --> 00:12:43,462
Qaill’ taun’ tailarta? Amta-ll’ wii yuilqumllua.

101
00:12:45,365 --> 00:12:47,665
Teguqerluku.

102
00:12:47,814 --> 00:12:53,814
Teguqaamku tangrraqa maa-i tua-i tekiteqatallinikiinga.

103
00:12:54,139 --> 00:12:57,839
Atam tua-i caunqegcaqka.

104
00:12:58,163 --> 00:13:05,992
Tua-i caungamku maa-i tua-i tekiteqataanga waten wavet ciisqumigglua.

105
00:13:06,169 --> 00:13:11,927
Uluaq waten epuakun tegukeka inglugtun.

106
00:13:12,514 --> 00:13:20,728
Tuani piicaggaarlua uitellruunga ayuqucimtun ayuqevkenii tua-i pinirnganii-llu.

107
00:13:24,022 --> 00:13:31,936
Tua-lli-wa tua-i maavet unatet elliata waten tallirpilirneret

108
00:13:32,208 --> 00:13:37,679
Wavet uluaq tua-i waten piqerluku ellikeka.

109
00:13:37,825 --> 00:13:46,654
Tua-i-llu-wa tua-i qiaryigtellria. Qelempaglua-ll’ wii tua-i qiaryigtellria.

110
00:13:46,663 --> 00:13:51,920
Atam qiaryigquraqerluni nunamun kapuartell’.

111
00:13:52,426 --> 00:14:01,440
Call’ im’ qalriuciyaarluni tuar caviyaaq-llu qalrialria. Tayima tua-i qungagarrluni.

112
00:14:01,931 --> 00:14:05,745
Aren takuya’rqa talliq im’ tayima.

113
00:14:05,931 --> 00:14:14,460
Aren umyuarteqa’artua, una-w’ uluaq nunamun kapusngalria egkuaminun puukaumaluni.

114
00:14:16,146 --> 00:14:22,716
Aren waniwa-q’ [?cull’ mercaaqautmun], tau͡gaam kilirngacaaqaqa.

115
00:14:23,306 --> 00:14:33,741
Maaten tang im’ tua makcama man’a avateka kiartaqa, aren unatet makut maani avatemni petgalriit.

116
00:14:33,741 --> 00:14:38,111
Uitavkenateng petgalriit qeckaraqluteng.

117
00:14:38,251 --> 00:14:44,281
Malirqaaluki tua-i cakiteraqluki.

118
00:14:44,431 --> 00:14:49,381
Kiituan uitangut. Uitangata qupurrluki.

119
00:14:49,671 --> 00:14:58,431
Piciatun egqaqluki makut yuarat, piciatun egtaqluki quyungqavkarpek’naki.

120
00:14:58,776 --> 00:15:08,906
Tua-i nutaan caarkaicukaama nangerrlua uluaqa taun’ qelkarrluku.

121
00:15:09,356 --> 00:15:15,786
Uterqurlua tua-i yaani Kuigilngurmun. Uterqurlua.

122
00:15:18,046 --> 00:15:29,176
Qavangurtulangellruunga tuaten tua-i tamakunek ayuqenrilngurnek uumun imumun Cegg’amun.

123
00:15:29,676 --> 00:15:31,746
Cegg’aq una.

124
00:15:32,386 --> 00:15:37,136
Cegg’am waten piyaaqellruanga:

125
00:15:37,426 --> 00:15:41,346
"Alingnaqvaa-ll’ usuuq tang," taangiqluni

126
00:15:41,491 --> 00:15:45,221
"Usuuq tang yuungcariqernaamken."

127
00:15:45,891 --> 00:15:54,111
Ingna-gguq, ingna-gguq tang yaa-i Ayagina’ar yuungcarallra man’a tekiskii.

128
00:15:54,456 --> 00:15:57,436
"Yuungcariqernaamken.

129
00:15:57,941 --> 00:16:08,651
"Eru’urqavet, ervuqa’arqavet ervuqalaryartuten yuungcarikumken unaken taryumek eruutan avuqerluku."

130
00:16:08,901 --> 00:16:16,821
Tua-i-gguq elliin-llu ca im’ yuungcararkaq ilaaqluku yuungcaraqeciqaa

131
00:16:16,956 --> 00:16:19,816
Tautun Ayagina’artun.

132
00:16:20,681 --> 00:16:25,901
Aren wii tua-i tamana umyuama pinrilaku

133
00:16:26,066 --> 00:16:30,686
Piaqa wavet canritniluku waten erurang’e’rma.

134
00:16:31,051 --> 00:16:37,461
Canritniluku waten erurang’e’rma. Tuaten wii piyuumiitnilua.

135
00:16:37,751 --> 00:16:45,061
Qavanguqevkalangellruuq tua-i tauna ngelekluku ciuniunritelqa.

136
00:16:45,121 --> 00:16:50,661
Tua-i tuani tua-i tayima tua qavanguqenrirluku.

137
00:16:50,666 --> 00:16:55,376
Tuaten tau͡gaam qavangurturaqlua canek tamakunek.

138
00:16:55,776 --> 00:16:59,516
Uterrlua tua-i tekillua.

139
00:17:02,441 --> 00:17:09,391
Aren maaten tang tuani kiartua taukut unatet kepraarluku

140
00:17:09,391 --> 00:17:13,711
Tuani tua-i up’nerkaryarturtuq

141
00:17:13,836 --> 00:17:20,026
Alussistuallruluteng-llu. Waniw’ yaaqsigpek’nani Alussistuallrat.

142
00:17:21,246 --> 00:17:25,381
Nuna man’ qainga urullinilria tua-i.

143
00:17:25,381 --> 00:17:32,391
Nanvat-llu makut urugaqluki, tau͡gaam cikuit urumaksaunateng.

144
00:17:32,931 --> 00:17:38,931
Makut-llu kuiget emiqaqtaangelliniluteng akulait.

145
00:17:39,096 --> 00:17:44,626
Tua-i kiarrlua nunam qainga tuaten ayuqluku.

146
00:17:44,756 --> 00:17:55,486
Uterrlua tua-i tekicama tua-i enemteńun itrama, qavauciqa nallunriqerrluku tua-i tupagyarturlua uiga’rrlua.

147
00:17:55,846 --> 00:18:02,566
Tua uigarcama tua-i at’urlua tayim’ uum qaill’ piciiranga qanrulluku.

148
00:18:05,211 --> 00:18:10,721
Qavangurturnilua au͡g’umek tua-i tuaten ayuqelriamek.

149
00:18:12,891 --> 00:18:23,171
Waniwa tua-i qavanguqa au͡gna piciukan kelluqu’rciqnilua up’nerkarpak qaill’ ellam ayuqucianek.

150
00:18:23,366 --> 00:18:28,566
Tua-i waten-am qanruskilaku engelii tekitevkenaku.

151
00:18:28,891 --> 00:18:32,481
Tua-i-ll’ kelluqurlua tua-i.

152
00:18:32,601 --> 00:18:41,251
Imumi-llu avani, pelatekiulallrat-qa nallullruan, Kuigilnguum paingan pelatekalilallra?

153
00:18:41,291 --> 00:18:47,681
Tengmiarsuunkut kiingan anguqallruanka. Nangenruluteng pingatellruut ellait.

154
00:18:47,931 --> 00:18:56,281
Una wani ukalirnerna Kuigilnguum pelatekat un’gani amllepiatullruut uaqlirni.

155
00:18:56,361 --> 00:19:01,351
Waniw’ cali kiaqliitni cali tua-i pelatekarugaat.

156
00:19:01,451 --> 00:19:07,851
Agna-ll’ call’ akilirneq ikna pelatelartangqerraqluni pelatekarugarnek.

157
00:19:09,996 --> 00:19:14,316
Anelraqutullratni painganun Kuigilnguum.

158
00:19:14,841 --> 00:19:17,481
Arenqiapakar.

159
00:19:17,906 --> 00:19:20,286
Tua-i tuaten tua-i.

160
00:19:21,001 --> 00:19:29,511
Anelrarluta tua-i ikani akilirnermi uitaluta wangkuta. Yugyagluteng.

161
00:19:29,511 --> 00:19:37,831
Iluraruka-ll’ [?]m Arnaan-llu elaqliqlunuk, canritellrani tamaani cayugnaitellrani.

162
00:19:38,916 --> 00:19:45,996
Atam tua-i uitaqainanemteńi unaken tua-i unguvalriarqaqengluteng.

163
00:19:46,281 --> 00:19:55,551
It’gayagikenka-am ukut qaqingnaqluki tua-i it’gayagiarkanka au͡gkut nayiit amiit.

164
00:19:55,901 --> 00:20:01,191
Atam piinanemteńi yuk cakem’ amik ikireskii.

165
00:20:01,271 --> 00:20:10,621
Pelatekangqertukut imumek tungupagmkek, tanqiucirluku qatellriamek qukaakun.

166
00:20:11,211 --> 00:20:14,421
Tua-i tuaten ayuqukut.

167
00:20:15,631 --> 00:20:26,311
Qanertuq iterluni pama-i yuk pam’ tununmni Qayum atii canritlermini.

168
00:20:26,866 --> 00:20:31,526
Tua-ll’ atrat una pia, Acill’aq pia

169
00:20:31,851 --> 00:20:35,171
"Iluracung’ tang ikegkut ullakarki."

170
00:20:35,326 --> 00:20:41,126
Tua-i-gguq ata tang ellii iluminek pivakaami ullanrilkai.

171
00:20:42,591 --> 00:20:46,621
Tua-ll’ piunga wii cat imkut.

172
00:20:46,861 --> 00:20:52,301
Aren qanertuq, tauna-gguq Cegg’aq yuunrirtuq.

173
00:20:52,936 --> 00:21:00,116
Aren qaillun tua-i pivkenani, qaillun pivkenani tamaani.

174
00:21:00,641 --> 00:21:04,381
Aren piunga, "Qaillun un’ pia?“

175
00:21:04,506 --> 00:21:10,676
Tua-i-gguq-wam antelallni antellerminiu tua-i yuunrilria

176
00:21:12,866 --> 00:21:15,366
Qecingarcami.

177
00:21:16,711 --> 00:21:18,111
Arenqia.

178
00:21:18,116 --> 00:21:22,291
Tua-i-ll’ tayima tua-i qerarlutek maliklutek.

179
00:21:22,291 --> 00:21:31,141
Qeraagnek caliyuumiircama calianka peggluki anngama nunam qainga kiartaqa

180
00:21:31,371 --> 00:21:35,641
Imna qavangulqa uksuq umyuaqluku.

181
00:21:36,321 --> 00:21:43,491
Tua-i tekitqapiarluku tua-i tauna yuk arulaillinilria.

182
00:21:44,031 --> 00:21:52,801
Un’a-w’ kuik cali emiqaqtaarluni, makuk ceńak emiqaqtaarlutek pilriik.

183
00:21:53,071 --> 00:21:57,661
Aren tua-i qavangulqa im’ tekitkacagarluku.

184
00:21:58,471 --> 00:22:03,321
Aren. Tuani tua-i alingepiallruunga.

185
00:22:03,871 --> 00:22:06,442
Alingellruunga-wa.


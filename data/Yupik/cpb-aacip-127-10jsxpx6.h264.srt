1
00:00:00,000 --> 00:00:03,000
[Au͡g]na Qakianaq tangtullruaqa tan’gaurluulua avani.

2
00:00:04,000 --> 00:00:11,000
Luqinqum, kipusvigluni kanani angukara’urluq Luqinqumek pitullrat Kass’aq.

3
00:00:12,00 --> 00:00:18,000
Kitak’ nutaan wani murilkengllerpenek, murilkengllerpenek ayagluten

4
00:00:19,000 --> 00:00:24,000
man’a Urucaraq, Urucarami yuurtellren kinguakun murilkengllerpeni

5
00:00:24,500 --> 00:00:30,000
Mamterillrem una tekilluku anglillra cimingellra-llu qanemcikqerru.

6
00:00:31,500 --> 00:00:35,000
Murilkellemni-w’ ava-i tua-i ava-i ayagnirluku piyaaqekemken.

7
00:00:36,000 --> 00:00:37,900
Yaa, kan’a wani ayaksaitellruuq.

8
00:00:38,000 --> 00:00:40,000
Nutaan, nutaan tua-i wani ayagninqigtellruuq.

9
00:00:40,500 --> 00:00:43,000
Tua-i-w’ au͡g’umek qasgimek apcavnga.

10
00:00:44,000 --> 00:00:47,900
Qasgiq au͡gna napaluku murilkellruaqa.

11
00:00:48,000 --> 00:00:50,900
Cali tamaani maqiaqata-wa

12
00:00:51,000 --> 00:00:55,000
maqirraarluteng waten egalirqata ullalallruaput iterluta.

13
00:00:56,000 --> 00:01:02,000
Taq’aqameng angukaralleraat qasgim iluani qanengssaaratuata.

14
00:01:02,500 --> 00:01:03,900
Cali-llu kiirceńani.

15
00:01:04,000 --> 00:01:08,000
Waten uksumi-llu piaqameng, maqinerra’arqameng assirluni tua-i kiirceńani.

16
00:01:12,00 --> 00:01:17,000
Ullagyulalput waniwa angukarallret qanengssaarallrata, qanengssaalallrata pilall’.

17
00:01:19,000 --> 00:01:21,000
Niicugniyarturluki niitnirqessuata.

18
00:01:21,500 --> 00:01:29,000
Tau͡gaam wiinga puqialama tamakut qanengssak’lallrit nalluyagulluki [tuatiilaranka].

19
00:01:30,000 --> 00:01:32,000
Qaillun egalilallruat?

20
00:01:33,000 --> 00:01:34,000
Egalilallruat-qaa?

21
00:01:35,000 --> 00:01:45,000
Tua-i-wa maqilriit taq’aqata kan’a maqillerteng tayima qam’aqan iliit egalilartuq.

22
00:01:46,000 --> 00:01:48,000
Egalra qasgim patuluku.

23
00:01:49,000 --> 00:01:57,000
Nutaan-ll’ paturraarluku tua-i imkut angutet matarrarmeng waten itraqamta uitauralartut.

24
00:01:57,500 --> 00:01:58,900
Akluksaunateng.

25
00:01:59,000 --> 00:02:00,800
Tua-i kinercirraarluteng pilallilriit.

26
00:02:02,000 --> 00:02:08,000
Ukut tua-i Aagurmiut Urucararmiut-llu ataucimek qasgingqertut.

27
00:02:10,000 --> 00:02:16,000
Iliini waten uksumi ukut Aagurmiut maqiyunglliniaqameng

28
00:02:18,000 --> 00:02:24,000
Qamuutara’arluteng muragmek uciluteng ikamrarluteng malikurluteng qasgimun aglartut.

29	
00:02:24,800 --> 00:02:26,000
Unaggun Kepenkuullrani un’a

30
00:02:27,000 --> 00:02:31,000
Kepenkugkun tua-i yaavet qasgimun agluteng

31
00:02:31,500 --> 00:02:37,000
Ataucimek qasgingqerrameng ukut Urucararmiut kiaqliit-ll’ ukut Aagurmiunek pitullrit.

32
00:02:37,500 --> 00:02:40,000
Aagurmiunguyaaqut kankut waniwa.

33
00:02:43,000 --> 00:02:45,000
Tua-i quyurrluteng imkut yuut

34
00:02:48,000 --> 00:02:55,000
Yuungatellruameng waten inglukuurutevkenateng, allakuakutevkenateng.

35
00:02:55,100 --> 00:03:01,000
Ilateng-llu tua-i qaillun piaqan ikayualuku pitullruameng yullret au͡gkut.

36
00:03:02,000 --> 00:03:05,000
Camek akimek nunuliutmek-llu pivkenateng.

37
00:03:05,500 --> 00:03:09,000
Atunem tua-i ikayualluteng tangvakallemni-wa.

38
00:03:11,000 --> 00:03:12,900
Murilkellemni tua-i ava-i qanrutamken.

39
00:03:13,000 --> 00:03:24,000
Qasgiq pingna, kana-i ug’um Joe Lomack-am building-aam nuniini wani

40
00:03:24,100 --> 00:03:26,000
Kellirneneraani egkua uitallruuq.

41
00:03:28,000 --> 00:03:34,900
Urucaramek pitullrat nanvauvkenani tua-i kinerrluni tau͡gaam kuigluni.

42
00:03:36,000 --> 00:03:39,000
Kuiga-ll’ tauna tua-i bridge-aq unaggun

43
00:03:40,000 --> 00:03:47,000
Ama-i elitnaurvilleq ciuqliq qamani, qamani Moravian-at agayuviim-wa yaatiini

44
00:03:47,500 --> 00:03:48,500
Yaa, agayuvillrem

45
00:03:48,900 --> 00:03:55,000
Tuss’arartangqellruuq tua-i tuskanek kanavet Aagurmiunun tekilluni.

46
00:03:55,500 --> 00:03:57,000
Wagg’uq uumun Luqinqumun.

47
00:03:58,000 --> 00:04:00,000
Luqinquq kipusvigluni tuani.

48
00:04:02,000 --> 00:04:05,000
Aiparluni au͡g’umek Kass’amek ketiini eneluni.

49
00:04:05,500 --> 00:04:07,900
Paatnaqlikiit-wa tamatum nalliini.

50
00:04:08,000 --> 00:04:09,900
Wagg’uq una Kassaussaaq.

51
00:04:11,900 --> 00:04:16,900
Au͡gkut yull’urluut tua-i aciayuameng piciatun ayuqaitnek.

52
00:04:20,000 --> 00:04:22,000
Tamaa-i tua-i ellangellruunga

53
00:04:25,000 --> 00:04:29,000
Ukut tua-i Kass’at maani akuliitni

54
00:04:29,500 --> 00:04:34,900
Ukut Aagurmiut Urucaram-llu akuliitni amllerpek’nateng tua-i.

55
00:04:35,000 --> 00:04:37,900
Kenirkauya’rmek-llu qanlalriit ava-i.

56
00:04:38,000 --> 00:04:43,900
Tauna-ll’ Kenirkauyar maani agnguarviulallruuq.

57
00:04:44,000 --> 00:04:49,000
Tau͡gaam piciatun pivkenateng waten, Maqinermi tau͡gaam.

58
00:04:50,000 --> 00:04:56,500
Cali-llu 12 clock un’ tekilluku.

59
00:04:55,500 --> 00:04:57,500
Taum tua-i taqevkalarai.

60
00:04:58,000 --> 00:05:00,000
Kesianek-llu aquivkarpek’nata.

61
00:05:02,000 --> 00:05:04,900
Unuk quka’arqan utercet’laraitkut nunamteńun.

62
00:05:05,000 --> 00:05:07,900
Inerqualuta-llu tarritesqevkenata.

63
00:05:08,000 --> 00:05:13,000
Tang au͡gkut makut Kass’at-llu au͡gkut ciuqliit

64
00:05:13,500 --> 00:05:18,900
Makutun Yugtun ikayuasnganateng atunem ayuqellrullinilriit tamaani.

65
00:05:20,000 --> 00:05:29,000
Wangkuta Yuungramta tua-i-wa iliini Kassaunge’rmeng inerquqa’aqluta pitullruut.

66
00:05:31,000 --> 00:05:36,000
Cali-llu wiingau͡rluq waniwa inerciigatarkaunge’rma

67
00:05:37,000 --> 00:05:45,500
Au͡g’um aanallma qanrutetullruanga unuakut iliitni kesianek pinrilnge’rmi.

68
00:05:47,000 --> 00:05:54,900
Pektesciigalilallruunga qalarutaqanga kesianek pinrilnge’rmi.

69
00:05:55,000 --> 00:05:58,900
Mat’um nalliini qanelriamek niicuirutua.

70
00:06:00,000 --> 00:06:03,900
Wangkuta-wa tua-i ciulirnerurtellriani nipngami.

71
00:06:04,000 --> 00:06:07,500
Qavalriatun ellirtuq man’a qanruyutvut.

72
00:06:08,000 --> 00:06:17,900
Man’a qanruyutvut, nunavut arcaqerluku, meq-llu kencikesqumaluku pitullruitkut.

73
00:06:20,000 --> 00:06:21,900
Kencikluku.

74
00:06:22,000 --> 00:06:29,500
Wagg’uq-am waniw’ tua-i ayuqucirtuatemta ayuqucia:

75
00:06:31,000 --> 00:06:33,500
Wangkuta-gguq-am qantamcetun pitarrluku.

76
00:06:34,000 --> 00:06:36,500
Mat’um nalliini tuaten ellinrituq.

77
00:06:37,000 --> 00:06:38,900
Allaurtuq.

78
00:06:40,000 --> 00:06:43,000
Cauga tauna wani qantamcetun pitarrluku?

79
00:06:44,000 --> 00:06:45,900
Waten tua-i taringela’arqa:

80
00:06:47,000 --> 00:06:50,900
Qantaput man’a wangkuta ner’aqamta

81
00:06:51,000 --> 00:06:56,900
Tamaani-w’ ciuqvani qantangqetulliniami yuk atauciq qantani tua-i murilkelluku pillilria.

82
00:06:57,000 --> 00:07:00,000
Kenekluku tua-i, kencikluku.

83
00:07:02,000 --> 00:07:05,000
Cuqyutekluku-am wiinga tamana pilaryukaqa

84
00:07:07,000 --> 00:07:12,000
Nunavut meq-llu kencikesqelluku wangkuta qantamcetun pitarrluku.

85
00:07:13,000 --> 00:07:17,000
Au͡gkut yullret tua-i man’a ilii qanruyutiit.

86
00:07:19,500 --> 00:07:25,000
Cali-llu qantullrulriit-am

87
00:07:31,000 --> 00:07:39,000
Tan’gaurluq waten nasaurlurmek aipirtuasqevkenaku arnamek tegupailgan.

88
00:07:40,900 --> 00:07:44,900
Wangkuta, wangkuta mat’um nalliini navguagukut wangkutnek.

89
00:07:45,000 --> 00:07:49,000
Unguvarput una navgualliniarput, temvut-llu una navgualliniarput.

90
00:07:49,500 --> 00:07:54,900
Mat’ukun-llu wiinga aturyulallruaqa cakneq man’a taangaq.

91
00:07:56,000 --> 00:07:59,900
Tamaa-i tamana uum tememta navguateklinia.

92
00:08:01,000 --> 00:08:10,000
Cali-llu tua-i-wa yuk cacurlagqami alaitelartuq nuna tamiini.

93
00:08:11,000 --> 00:08:13,900
Tamaani arcaqerluni.

94
00:08:16,000 --> 00:08:18,900
Arcaqerluni inerciigatellrunricaaqngameng tamaani

95
00:08:20,000 --> 00:08:23,000
Iliini piqalria mistutullruuq.

96
00:08:25,000 --> 00:08:30,000
Mat’um nalliini unuaquaqan ping’e’rmi qaillun wangkuta ellirtukut.

97
00:08:31,000 --> 00:08:33,900
Wangkuta-ll’ tua-i tegganerni camek qanyuirucamta.

98
00:08:34,000 --> 00:08:40,900
Avani ciuqvaarni qanqautetullruit amllermek pinrilnge’rmegteki.

99
00:08:41,000 --> 00:08:43,000
Tua-i anglanitekevkenateng.

100
00:08:45,500 --> 00:08:49,900
Qasgimi-llu cali quyurcelluta iliini qanqautetullruitkut.

101
00:08:52,000 --> 00:09:02,000
Cali-llu yaani Moravian-aat ciuqliit au͡gkut Kass’at quyurrluta iliini qalarutetullruitkut.

102
00:09:04,000 --> 00:09:07,900
Mat’um nalliini tayima pilaryaaqut.

103
00:09:08,000 --> 00:09:15,900
Tau͡gaam-am wii tamaa-i qitevquralriit taringesciigalikenka arcariluki

104
00:09:16,000 --> 00:09:18,000
Taringecuaqatullrungramki maa-i.

105
00:09:18,500 --> 00:09:22,000
Uum-llu niicuirutellma arcaqeryugnarqekiinga.

106
00:09:24,000 --> 00:09:26,000
Qitevqurluteng-llu piyaurcameng.

107
00:09:27,000 --> 00:09:32,000
Elpeci tau͡gaam ayagyuani tayima elisngaksi tamana.

108
00:09:33,000 --> 00:09:36,000
Wangkuta ciuqvaarni avani elluarrluta elitnaurumanrilamta

109
00:09:36,500 --> 00:09:40,500
Qitevquralriit tang wiinga taringyuitanka

110
00:09:42,000 --> 00:09:46,000
Ilait tua-i agtuqa’aqluki piurangramki.

111
00:09:52,000 --> 00:09:54,900
Tua-i-wa aptaqluten pinga.

112
00:09:55,000 --> 00:09:57,000
Nallunqurruunga wii.

113
00:10:00,000 --> 00:10:04,000
Yaa, camek tayima umyuaqellerpenek

114
00:10:06,000 --> 00:10:09,900
Umyuaqellerpenek wani qanruyutmek ataucimek

115
00:10:10,000 --> 00:10:14,000
Wall’u qavcinek tayima umyuaqellerpenek qanrutqerkut.

116
00:10:15,000 --> 00:10:21,900
Tua-i-w’ avani man’a ava-i arcaqerluku pitullrukiit:

117
00:10:24,000 --> 00:10:32,000
Makut-llu tangnerrlugnaqellriit-wa tua-i makut pisciigalnguut-llu ikayuasqelluki pitullruitkut.

118
00:10:33,000 --> 00:10:40,000
Cali-llu tangnerrlugnarqengraan yuk temciarautekesqenritaat angurrluk’.

119
00:10:41,000 --> 00:10:42,000
Assiicugnarquq tamana.

120
00:10:45,000 --> 00:10:51,900
Tau͡gaam ikayuangnaqluki makut ak’allaraat pisciigalnguut pisqetullruit.

121
00:10:54,000 --> 00:10:56,000
Yuum-gguq umyugaa tukniuq.

122
00:10:59,000 --> 00:11:02,900
Cali-llu enemun allamun itengramta

123
00:11:03,000 --> 00:11:07,900
Agu kenrraungraan, ussukcarraungraan-ll’, ataucirraungraan

124
00:11:08,000 --> 00:11:11,000
Tamaaken enemek teguqautesqevkenii qanrutetullruanga au͡g’um.

125
00:11:14,000 --> 00:11:16,000
Qaillun pitaa?

126
00:11:17,000 --> 00:11:25,000
Cali-llu-gguq yuilqumun, yuilqumi tua-i yuum-gguq ellillni nalluyaguicuitaa

127
00:11:26,000 --> 00:11:27,000
Yuilqurrungraan.

128
00:11:27,900 --> 00:11:29,000
Ilumun tamana piciuyugnarquq.

129
00:11:32,000 --> 00:11:36,000
Yuilqurrungraan yuum ellillni nalluyagucuitniluku.

130
00:11:38,000 --> 00:11:41,000
Au͡g’umek ava-i aptarpenga arcaqalriamek.

131
00:11:42,000 --> 00:11:44,900
Au͡g’um qanrutestema piu͡rlutullruanga

132
00:11:45,000 --> 00:11:50,000
Agu watqapiar tangnerrlungnarqengraan temciarautekqaasqevkenaku.

133
00:11:51,000 --> 00:11:54,000
Tau͡gaam pisciigalnguq ikayuasqelluku

134
00:11:55,000 --> 00:11:58,000
Camek akimek nunuliutmek qanerpek’nii.

135
00:12:01,000 --> 00:12:08,900
Ciin-mi, ciin-mi aaruteksiyaalallrulliniatgu tan’gaurluq arniuresqevkenaku?

136
00:12:09,000 --> 00:12:10,000
Camek kangilirluku pillruatgu?

137
00:12:10,100 --> 00:12:13,000
Waten-am kangilingqertuq, kangilingqelliniuq:

138
00:12:14,000 --> 00:12:15,000
Arnaq-gguq tuquuguq.

139
00:12:20,000 --> 00:12:26,000
Wiinga iliini pingnaqaqama nangtequagaqama-llu imumi

140
00:12:26,500 --> 00:12:33,000
Yuilqumi-ll’ picuileng’e’rma-ll’ yuilqumun uitalqa assikenrutullruamku

141
00:12:34,000 --> 00:12:36,000
Umyuarteq’lartua iliini piyuilliqaqama:

142
00:12:36,500 --> 00:12:40,000
“Wall’ ima-qaa man’a pitengnaq’lalqa pitekluku

143
00:12:41,000 --> 00:12:44,900
“Waten qanrucimalallrullilrianga arnaq tuquuniluku?”

144
00:12:46,000 --> 00:12:52,000
Inerciigatellruama wiinga piciatun tua-i pilallruunga.

145
00:12:53,000 --> 00:12:57,900
Umyuarteq’lallruunga, “Mat’umek-ll’ ima-qaa picirluteng inerqularyaaqellikiitnga

146
00:12:58,000 --> 00:13:02,900
“Piyuilliqlerkamek waten yuilqumi makunek-llu pitengnaqlemek?”

147
00:13:06,000 --> 00:13:08,900
Iqlunritamken ava-i. Inerciigatellruunga.

148
00:13:11,000 --> 00:13:18,000
Yuum ilii qanerciryalleq murilkura’arqamni maa-i elluarrluni yuulartuq.

149
00:13:21,900 --> 00:13:28,000
Angayuqaagmi qanellrak maligtaqustii nallunaunani elluarrluni yuulartuq.

150
00:13:30,000 --> 00:13:32,900
Cali-llu camek enuqitenrilnganani.

151
00:13:33,500 --> 00:13:36,500
Tua-i-w’ qanruyutni elliin maligtaquamiu.

152
00:13:38,000 --> 00:13:44,000
Wangtun tam’ ayuqellria qanruyutem maligtaqunritestii wangtun tua-i ayuquq tua-i

153
00:13:45,000 --> 00:13:47,900
Camek enuqitarluni kesianek.

154
00:13:51,000 --> 00:13:56,900
Man’a-am qaneryaraq man’a Yugtaq maa-i umyuarteqlemni

155
00:13:57,000 --> 00:14:06,000
Makunun Bible-aam qanellranun, qanellratun cangallrunrituq.

156
00:14:07,000 --> 00:14:12,900
Aug͡kut ciullrurluut Ellam-llu Yuanek qantullruameng.

157
00:14:15,000 --> 00:14:24,000
Nall’arrluku Bible-aat kingunrat man’a Atavut Qilametellria tayim’ tangvaumanrilnguq.

158
00:14:25,000 --> 00:14:26,000
Tauna nall’arrluku.

159
00:14:26,500 --> 00:14:29,000
Nallurlung’e’rmeng-am pitullrulliniat Ellam Yuanek.

160
00:14:31,000 --> 00:14:35,000
Ellam-llu Yuanun anucimirqecetaarciqniluta qantullruut.

161
00:14:38,000 --> 00:14:44,900
Tua-i waniwa au͡gna arcaqerluku au͡g’urluum qanrutestekellma qantullruuq

162
00:14:46,000 --> 00:14:51,000
Tangnerrlugnarqellriamek agurrluk’ watqapiar temciarautekesqevkenii.

163
00:14:52,000 --> 00:14:56,000
Tau͡gaam ikayuasqelluku pisciigalnguq.

164
00:14:57,000 --> 00:14:59,000
Yuum-gguq umyugaa tukniuq.

165
00:15:00,000 --> 00:15:02,000
Waten qanqalartuq.

166
00:15:03,500 --> 00:15:05,000
Ilumun piciuluni.

167
00:15:06,000 --> 00:15:14,000
Nunami tamarmi qaneryarallgutkenrilengramta qanruyutvut atauciuyaaqngatliniuq.

168
00:15:15,000 --> 00:15:17,900
Tau͡gaam yuum cali amllerem maa-i atunriraa.

169
00:15:18,000 --> 00:15:22,000
Wangkuta-w’ tua-i ciulirnerurtellriani qanyuirucamta.

170
00:15:24,000 --> 00:15:29,000
Tuqulriatun ayuquq qanrutestailami, qanrutkenrilami.

171
00:15:33,000 --> 00:15:36,000
Tau͡gaam tua-i waten elpeci elliungluci

172
00:15:37,000 --> 00:15:45,000
Waten-llu makuni apqaitni TV-ni tangrraqama quyamalartua waten qanelrianek.

173
00:15:46,000 --> 00:15:48,000
Wiinga elluarrlua pinricaaqua waniwa.

174
00:15:49,000 --> 00:16:00,000
Ukurmiuni avaqlimteńi Urucararmiuni ukunek Kass’anek tangvagluta ellangamta

175
00:16:01,000 --> 00:16:06,500
Murilkessagucamta avaqlimcetun ava-i ayuqenritukut wangkuta.

176
00:16:07,000 --> 00:16:12,000
Avaqliput tau͡gaam maa-i makut elluarrluteng tangvallret

177
00:16:13,000 --> 00:16:16,900
Qasgimi-llu qavarturluteng pitullrulliniameng maa-i

178
00:16:17,000 --> 00:16:21,000
Tamaani tan’gaurluullemni wii niirqellemni ava-i

179
00:16:22,000 --> 00:16:27,000
Eneni qavayuunateng tan’gaurluut, qasgirrlainarmi tau͡gaam.

180
00:16:28,500 --> 00:16:32,000
Cali-llu niitelqa tamaani qasgimi

181
00:16:35,000 --> 00:16:44,000
Erpailgan ciulirneq, ciulirneq-wa tua-i iliit qanerturatullrulliniami

182
00:16:45,000 --> 00:16:48,900
Tan’gerem iluani tua-i tupagaqameng.

183
00:16:49,000 --> 00:16:57,900
Tamaa-i tamaani ciuliaput elluarrluteng yuungatellrulliniut anglaninrilnge’rmeng.

184
00:16:58,000 --> 00:17:02,000
Waten wangkucicetun maa-i mat’um nalliini anglinriatun ellirtukut.

185
00:17:03,000 --> 00:17:05,000
Waten ayuqellrunritukut

186
00:17:06,000 --> 00:17:09,900
Ca tamalkuan anglinillrunrituq.

187
00:17:11,500 --> 00:17:15,500
Neqa-llu, neqkun-llu man’a Kass’artaq anglanarqellrunrituq.

188
00:17:16,500 --> 00:17:19,500
Enuqliqu’urrlainarnganani ayuqucingqellrulliniuq.

189
00:17:20,000 --> 00:17:25,000
Mat’um nalliini maa-i unuaquaqan sun’icaurtaakut tengssuutmek au͡gkunek.

190
00:17:25,500 --> 00:17:32,000
Avani malrurqurrlainaagnek tua-i sun’it’laraat up’nerkami uksuarmi-llu.

191
00:17:35,000 --> 00:17:41,000
Man’a tua-i Kusquqvak kangillilluku payugcecullrullinii, un’a-ll’ unani Caninermek pitukiit.

192
00:17:43,000 --> 00:17:47,000
Sun’agnek malrugnek up’nerkami, uksuarmi.

193
00:17:48,000 --> 00:17:52,000
Taumek ava-i au͡gkut tua-i yull’urluut, carrluaraat, Kassaunge’rmeng-llu

194
00:17:54,000 --> 00:17:59,000
Murilkeńganaku anglanitekevkenaku-llu pitullrulriit.

195
00:18:01,000 --> 00:18:06,000
Au͡gkut ciuliaput Kass’amek qanyuitut amlleq, mine-anek tau͡gaam.

196
00:18:07,000 --> 00:18:11,000
Kass’aq tua-i mine-amek piaqluku, mine-allernek-llu qanraqluteng.

197
00:18:12,000 --> 00:18:15,000
Kass’amek qanerpakayuitut wiinga murilkellemni maani.

198
00:18:16,000 --> 00:18:17,900
Tua-i-wa mat’umek pilaryukanka:

199
00:18:18,000 --> 00:18:22,000
Au͡gkut Kass’at akinek yuarturalallret pitekluku tamaani.

200
00:18:23,000 --> 00:18:26,000
Caliarkaq enurnallruuq tamatum nalliini.

201
00:18:29,000 --> 00:18:37,000
Neqsurarang’e’rmeng cali neqalleruaq man’a akikurluku, ima-llu-q’ akituaqluni?

202
00:18:39,000 --> 00:18:44,000
Ataucirqumek murilkellemni iqalluuk malruk waten kangirassullrulriik.

203
00:18:47,000 --> 00:18:51,000
Tamaani nalliini cat akitullrunritut tau͡gaam.

204
00:18:54,000 --> 00:18:56,000
Tau͡gaam enurnarluni wani Kass’aq.

205
00:18:57,000 --> 00:19:02,000
Kass’am pia amllerpek’nani, watuam nalliitun ayuqevkenani.

206
00:19:04,000 --> 00:19:11,000
Tua-i call’ kenurraraqluteng imkunek kerosene-anek pikait, pilaqait

207
00:19:12,000 --> 00:19:14,000
Tan’geriaqan tau͡gaam.

208
00:19:16,000 --> 00:19:20,000
Anglaniu͡rlullrunritut au͡gkut ciuqvani tangvallrenka ca tamalkuan.

209
00:19:22,000 --> 00:19:29,000
Tau͡gaam man’a Yugtaq neqa nangyaqnganaku yuullruut piitellerkaa.

210
00:19:31,000 --> 00:19:37,900
Au͡g’um-llu qanrutesteḿa pitullrukiinga neqem nalliini qavaasqevkenii.

211
00:19:39,000 --> 00:19:41,000
Uksurpak qavallerkaqa amllerrniluku.

212
00:19:43,000 --> 00:19:46,900
Tau͡gaam wiinga maligtaqunritaqa tamana inerciigalama.

213
00:19:48,000 --> 00:19:56,900
Tua-i neqsuqalang’e’rma mat’um nalliini tuaten pitanritukut, amlleq-wa.

214
00:19:58,000 --> 00:20:01,900
Yaa, tua-i-w’ sass’aqa wani mallgingelria.

215
00:20:02,000 --> 00:20:04,900
Qanemcillerkaqa mallginguq.

216
00:20:05,000 --> 00:20:12,900
Agayuvigmi agayuyarturangnaqengllemni-wa man’a taangaq taqlemni kinguakun

217
00:20:13,000 --> 00:20:21,000
Taangamek taqellma kinguani agayuyarturangnaq’lallruunga caperrsukapiarang’e’rma.

218
00:20:25,000 --> 00:20:30,000
Tua-i Agayunret cali miss-anritengnaqu’urluku.

219
00:20:31,000 --> 00:20:34,000
Maa-i-qaa kuluk’uunarteńguuten cali?

220
00:20:35,000 --> 00:20:42,000
Tua-i piqerlua iliita unayaqaanga calisqellua tuani agayuvigmi.

221
00:20:43,000 --> 00:20:45,000
Pingraanga ciuqlirmi niitellrunritaqa

222
00:20:46,000 --> 00:20:50,000
Tua-i-wa wii caperrsuglua man’a taangaq-llu cakneq atullruamku.

223
00:20:51,000 --> 00:20:59,000
Piqarraallemni tau͡gaam agayungnaqurallemni tamaa-i iliini unayaqumallruanga

224
00:20:59,500 --> 00:21:06,000
Kesianek pivkenani aptaqlua agayuvigmi yaani ikayuqsugyaaqlua.

225
00:21:08,000 --> 00:21:12,000
Tua-i piqerlua caqerluku kiullruaqa

226
00:21:15,000 --> 00:21:17,000
Ak’anun piyugpek’nii umyuarteqlua pillruaqa waten

227
00:21:18,000 --> 00:21:20,000
…ksaitaqa agayu[?].

228
00:21:24,000 --> 00:21:32,000
Cali akilitullruyaaqaatnga $50 iralumi.

229
00:21:32,500 --> 00:21:37,000
Tua-i-llu piqerlua raise-araatnga mayuqanirlua $100 iralumi.

230
00:21:39,000 --> 00:21:41,000
Tua-i wiinga umyuarteqlemni

231
00:21:43,000 --> 00:21:47,000
Man’a au͡gna kinguneqa umyuaqluku pillemni pilua umyuaqelaamku

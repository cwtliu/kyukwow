1
00:00:07,420 --> 00:00:12,120
Kitak’ ciumek atren qanrutkeqerru Yugcetun, allrakun-llu.

2
00:00:13,465 --> 00:00:18,475
Wiinga waniwa Kuigilngurmiunguunga.

3
00:00:18,765 --> 00:00:24,015
Atqa-wa Yugcetun Miisaq. Miisarmek pituatnga

4
00:00:24,255 --> 00:00:29,605
Kass’atun-llu Milton M. Lewis.

5
00:00:30,075 --> 00:00:32,575
Qangvaq nani-llu yuurtellruluten?

6
00:00:32,650 --> 00:00:37,480
Kuigilngurmi yuurtellruunga. Kuigilngurmi yuurtellruunga.

7
00:00:37,480 --> 00:00:39,200
Qaillun maa-i allrakungluten?

8
00:00:39,205 --> 00:00:47,315
Maa-i certificate-aaqa Juneau-mek tekitelleq aturluku allrakunka 74-aarurtut.

9
00:00:48,195 --> 00:00:55,015
Kitak’ ciumek qanrutkeqerr’ qaillun ellangeqarraallerpeni Quyayaralallruciitnek.

10
00:00:55,280 --> 00:01:05,340
Imumi tang tan’gaurluulua ellangeqarraallemni au͡gkut angullrenka yuut Quyayaramek nallullrulriit.

11
00:01:05,605 --> 00:01:10,440
Tua-i Quyayarartaunani maaten ellangua.

12
00:01:10,440 --> 00:01:22,720
Nutaan tau͡gaam makunek Kuigilngurmek pinek wani, agayulirteńek pingqelangamta

13
00:01:22,725 --> 00:01:26,465
Nutaan Quyayaraq tamaani tamakut nasvallruat.

14
00:01:28,750 --> 00:01:31,450
Qaillun Quyayaratuluteng ayagniqarraallermeggni?

15
00:01:31,455 --> 00:01:38,705
When they first started, when they about how it first started

16
00:01:38,925 --> 00:01:43,815
Agayulirtet iliita, Didmer-aam pingatellrua

17
00:01:44,595 --> 00:01:52,425
Taukut-gguq teguarullret imarpiim akianek nani akmani yaaqvani

18
00:01:52,785 --> 00:01:56,960
Teguarullermeggnek imarpik qerarluku.

19
00:01:56,960 --> 00:02:03,760
Imumek iciw’ teguat makut, teguarulriit assiliqapiarluteng piyuilnguut.

20
00:02:04,015 --> 00:02:07,145
Arenqiallugtaarluteng pillruut.

21
00:02:07,145 --> 00:02:11,145
Tua-i-llu imarpik tamana qerarluku.

22
00:02:11,940 --> 00:02:19,270
Cavkenateng tuc’ameng tamaani nutaan naucetaanek ayagnirluteng.

23
00:02:20,280 --> 00:02:26,250
Tamakut naucetaat ayagnilteng piluku.

24
00:02:26,250 --> 00:02:30,630
Nutaan Quyayaraq tamana man’a maa-i ayagnillrulliniat.

25
00:02:30,635 --> 00:02:39,705
Agayutmun iciw’ aulukucirteng tamaani-llu qaillun teguarullermeggni nangteqellrung’e’rmeng cakneq.

26
00:02:40,555 --> 00:02:48,205
Tamakunek tamaa-i naucetaanek-ll’ arcaqerluteng naugillermeggnek Agayutem nauvkallrinek

27
00:02:48,205 --> 00:02:54,705
Neqkameggnek quyaluteng man’a maa-i Quyayaraq ayagnillruat nutaan.

28
00:02:55,300 --> 00:03:00,070
During Thanksgiving, what kinds of traditional wisdom or admonishments would you hear?

29
00:03:03,780 --> 00:03:04,940
Kitak’ nutaan.

30
00:03:04,945 --> 00:03:06,255
Qanruyutnek.

31
00:03:07,215 --> 00:03:19,265
Quyayaram nalliini tamakut pillermeggni bring up-aallermeggni tamana, qanrutkellermeggni watua

32
00:03:20,855 --> 00:03:27,485
Nallunrirtainun mat’um Quyayaram quyatengqerrnarqelliniakut ellaicetun Agayutmun.

33
00:03:27,485 --> 00:03:31,880
Iciw’ cat tamalkuita quyatekarkaulliniluki.

34
00:03:31,880 --> 00:03:38,380
Maaten maa-i kinguakun umyuacaulluku wii piaqa

35
00:03:38,725 --> 00:03:47,755
Cat tamalkuita Agayutem aulukutai wangkutnun quyateknarqellinikput Agayutmun.

36
00:03:48,675 --> 00:03:57,305
Qaillun maa-i waten allrakuq ellirluku canek inerquutnek qanruyutnek-llu niitelallrusit anglillerpeni?

37
00:03:57,595 --> 00:04:05,205
Anglillemni niitelallruunga tamatum Quyayaram avatiini

38
00:04:05,205 --> 00:04:13,215
Wangkuta tau͡gaam arcqerluta iciw’ Yup’igni ayuquciqellratnek au͡gkut ciuqlimta.

39
00:04:13,215 --> 00:04:18,585
Atauciq waniwa qanruyun niitetulqa

40
00:04:20,365 --> 00:04:28,635
Makuni waten KYUK-mi qanemcilrianek niicugniaqama

41
00:04:28,635 --> 00:04:34,075
Makunek ciulirnernek avani ayuqucillrat iciw’ qanruyutellritnek

42
00:04:34,570 --> 00:04:45,220
Tua-i tang atauciq niitelalqa, niisngateksailkeka. Niicugninritlemni-w’ tua-i niicugninritaqama iliini qanrutkelaryaaqellikiit.

43
00:04:45,220 --> 00:04:48,820
Maa-i atuqengaqsaguskiit mat’um nalliini.

44
00:04:48,825 --> 00:05:01,055
Tua-i quyaunga waniwa tamana niitetulqa arcaqerluku, important-aalria, arcaqalria

45
00:05:01,055 --> 00:05:04,195
Tan’gaurlurnun wangkutnun arcaqerluni

46
00:05:04,420 --> 00:05:14,820
Tan’gaurluullemteńi tamana tamaa-i qanruyun niitelalqa qanruteksugaqa waniwa, quyaunga-llu pillerpetegnek.

47
00:05:16,315 --> 00:05:21,115
Avani tan’gaurluq, qanruyutengqellruukut waten:

48
00:05:22,000 --> 00:05:29,530
Tan’gaurluq-gguq man’a arcaqerluni calligtetuuq pinariaqami.

49
00:05:29,530 --> 00:05:36,250
Cali-llu-gguq amlleret ilait, amlleret amllerni maa-i aturyaurrluku

50
00:05:36,255 --> 00:05:43,145
Iciw’ nunalgutkenrilkeḿeggnek aipangaqluteng tan’gaurluut.

51
00:05:43,145 --> 00:05:46,440
Nunalinqiggluteng apqiitnek au͡gkut ciuqlimta.

52
00:05:46,440 --> 00:05:51,750
Tua-ll’ tamana tamaa-i arcaqerluni qanruyun niitetulqa

53
00:05:53,720 --> 00:06:02,850
Nunalinqigeskuni tan’gaurluq, tan’gaurlurni wangkuta mat’umek arcaqerluta au͡gkut aarcirtullruitkut:

54
00:06:03,460 --> 00:06:16,600
Nunalinqigeskumta-gguq nunakenrilkemteńun tuani nunakenrilkemteńi ellangvikenrilkemteńi nunalinqigeskumta mulngakluta yuukilta.

55
00:06:16,605 --> 00:06:25,440
Ukut nunat iciw’ imumek nepliutekaatnek naucinritengnaqluta.

56
00:06:25,440 --> 00:06:30,610
Iciw’ arcaqerluku man’a maa-i inerquutekellruat:

57
00:06:30,624 --> 00:06:45,099
Ilaten, ilavet, yuullgutvet, egilrallgutvet imumek nepliutekaatnek naucinritengnaqkina tamaani nunakenrilkevni.

58
00:06:45,105 --> 00:06:54,868
Atam-gguq tuaten tamana atunrilkuvgu, naucilaquvet nepliutekamek nunakenrilkevni

59
00:06:55,230 --> 00:07:08,630
Angayuqaagken yuarniaragket taukut nunat. "Qaillun qanruteksaitellruat-qaa tan’gaurluullrani angayuqranek?"

60
00:07:09,274 --> 00:07:17,774
Nalumni-gguq arcaqerluteng tamana qanrutkeciqaat naucitukuma nunakenrilkemni nepliutekaatnek.

61
00:07:17,781 --> 00:07:29,018
Maa-i tang watuam nalliini tamana umyuarteq’lartua niitnanriryukluku qanruyun tamaaken ayagluni

62
00:07:29,031 --> 00:07:37,631
Qanruyutngulleq aracqerluni yuk nunakenrilkeḿinun nunalinqigeskuni mulngakluni piarkaullra.

63
00:07:37,638 --> 00:07:43,388
Ukut nunat nepliutekaatnek ayagnercinritengnaqluni.

64
00:07:43,407 --> 00:07:56,032
Wall’ arcaqerluni pikenrilkeḿinek nunat ukut ilaksaguskengamini uitaviksaguskengami akluatnek iliita nalluani tegutesqevkenaku.

65
00:07:56,038 --> 00:07:59,976
Tamana arcaqerluku pillruat.

66
00:08:00,927 --> 00:08:20,328
Tua-i maa-i mat’um nalliini pulengtaq niitelartua nunakenrilkeḿeggnek nunalinqiggluteng neplircecilrianek taukunek tua-i-w’ nunalinqiggvimeggnek.

67
00:08:20,555 --> 00:08:27,226
Tuamta-llu cali maa-i umyuartequrarqama ukut waniwa nunat Mamterillermiut

68
00:08:30,286 --> 00:08:38,244
Qanernarqutaitnek niipakayuicaaqellrianga, makut tau͡gaam tekitellriit naken nunanek allanek.

69
00:08:38,267 --> 00:08:43,281
Neplircecilriatun tamatumek ayagniriaqluteng.

70
00:08:43,289 --> 00:08:58,716
Tua-i man’a qanruyun tamaani yuut ilaita atunge’rmegteggu, ilaita tau͡gaam atuyuitelliniamegteggu imumirpak iciw’?

71
00:08:59,233 --> 00:09:14,633
Yuk tan’gaurluq ayuqucirtuumallrung’e’rmi ayainanermini umyuangaqami tuaten piaqluni nunat nepliutekaatnek ellangvikenrilngermiki.

72
00:09:14,645 --> 00:09:28,102
Arcaqerluni maa-i man’a au͡gkut ciulirnemta wangkuta wiinga niitetulqa aarcirtuutekellruat tan’gaurluq arcaqerluni iciw’ nunalinqigtetuan.

73
00:09:28,343 --> 00:09:33,214
Tuamta-llu aipaa man’a arcaqerluni cali nepliutngulria:

74
00:09:34,465 --> 00:09:47,765
Tan’gaurluq, tan’gaurlurni wangkuta aipangkumta aipaput aipaqsaguskengaput iciw’ kenkesqelluki

75
00:09:48,439 --> 00:09:58,225
Arnat makut iciw’ angutni, angutni wangkutni piniallruameng.

76
00:09:58,236 --> 00:10:11,550
Ilaita maa-i waten aipateng mulngakevkenaki piaqamegteki, umyuarteng-llu maligarrluku imumek callualuki piaqamegteki

77
00:10:12,017 --> 00:10:20,046
Wiinga murilkurallemni maa-i naulluutekaatnek ayagnirilriatun pilartut aiparmeng tungiinun.

78
00:10:20,412 --> 00:10:25,312
Man’a-gguq pitekluku mulngaknarqaput aipaput.

79
00:10:26,159 --> 00:10:41,502
Pitsaqa’artevkenani iciw’ ciumteńi maaken ayakan umyuarniurutaitellerkarput tau͡gaam pitekluku aipamta tungiinun mulngakluki aipaqesqumaluki pilarai.

80
00:10:41,805 --> 00:10:56,562
Mat’um nalliini niitelartua aipateng aipaqsaguskengateng nunalgutkenrilng’ermegteki

81
00:10:56,577 --> 00:11:01,292
Allanek nunanek aipangenge’rmeng

82
00:11:02,279 --> 00:11:15,634
Tamana aturyugnaunaku nanglluki aipateng nakmiin piaqluki kenkarkateng, ellmegcecicetun pitarrluki kenkarkateng.

83
00:11:15,643 --> 00:11:20,357
Iciw’ maa-i mat’umun nugtara’arrlua pinaurqa.

84
00:11:20,742 --> 00:11:32,213
Kassuutellemteńi aipaput kenkarkauluki angraluta tua-i wangkucicetun pitarrluki.

85
00:11:32,462 --> 00:11:40,776
Aipaput-gguq kenkekumteki wangkutnek kenkeciqukut, angutni wangkuta aipaitni.

86
00:11:40,789 --> 00:11:45,832
Maa-i tua-i arcaqerluteng ilaita atungaat mat’um naliini.

87
00:11:45,853 --> 00:11:53,524
Aipateng mulngakevkenaki piaqamegteki naulluutekaatnek ayagnirluteng.

88
00:11:53,534 --> 00:12:02,706
Maa-i-llu man’a naulluun amllermek imkusciigalnguq iinruilnguq spread-araqami.

89
00:12:02,723 --> 00:12:09,408
Spread-arpailgan, sagpailgan tua-i maa-i yuungcaristet makut pituriyaaqaat.

90
00:12:09,418 --> 00:12:18,432
Tau͡gaam waten wangkuta maa-i wii umyuartequrallemni

91
00:12:18,449 --> 00:12:23,235
Aipaput mulngakluki aipaqnarqelliniaput

92
00:12:23,252 --> 00:12:37,594
Pitsaqa’artevkenateng iciw’ tua-i wangkuta calekcagaluki callugluki callualuki pikumteki naulluutekaatnek ayagnirciqliniamta, ayagniuciiqelliniamteki.

93
00:12:38,382 --> 00:12:53,910
Tua-i maa-i man’a pitekluku arcaqerluku wiinga niiteqaqsailamku waten KYUK-ni ciulirnernek qanengssaaralrianek ayuqucirilrianek-wa avani niitelallermeggnek

94
00:12:53,927 --> 00:13:03,699
Maa-i umyuama nani pillerkaanek pilua qanrutkeqeryugluku pillruaqa

95
00:13:03,708 --> 00:13:11,808
Pitsaqa’artevkenaku makut wani kingumteggun nangertellrianun niiskatgu umyuaqeqernayukluku.

96
00:13:11,820 --> 00:13:17,577
Nangnermek camek quyacirpenek maa-i allrakumi qanqaqaa.

97
00:13:17,596 --> 00:13:23,853
Maa-i arcaqerlua quyatengqertua mat’umi waniwa Quyayarami tekitellemteńi

98
00:13:23,871 --> 00:13:36,798
Icivaq ava-i iralumi kiak August-aami ciungani naulluqrauratullruunga.

99
00:13:36,812 --> 00:13:41,212
Tua-i tunumnek piaqlua.

100
00:13:41,233 --> 00:13:55,718
Tau͡gaam ava-i August-aaq pit’eqerluku nutaan naulluullruunga tamana anaggluku, qaika-llu mermek agtaraqluni, nuyanka-llu mermek piaqluteng.

101
00:13:56,366 --> 00:14:02,595
Cunawa teggalqunglliniama ilumkun qamaaggun.

102
00:14:02,607 --> 00:14:11,221
Tua-i nallunaitqapiarmek cirliqsartua hospital-aamun nataqiinrilkatnga taukunek.

103
00:14:11,236 --> 00:14:21,065
Waniwa tua-i tamana arcaqerluku quyatekaqa Agayutmun mat’um nalliini Quyayaram

104
00:14:21,081 --> 00:14:31,752
Tuaten ayuqellrung’e’rma waniwa elliin man’a tekilluku, una tekilluku pivkaanga, unguvavkaanga.

105
00:14:31,767 --> 00:14:39,695
Tuarpiaq makut yuungcaristet Agayutem iciw’ tua-i talliqngaki

106
00:14:39,704 --> 00:14:43,875
Wangkuta-llu piicautemta answer-aalaan tamakutgun.

107
00:14:43,890 --> 00:14:53,433
Ilaput piicaulluki makutgun-llu tua-i yuungcaristetgun iinriurtetgun-llu ikayuumaluteng.

108
00:14:53,456 --> 00:15:04,499
Ava-i tuatequayaaqellruunga wiinga pilagtuqatallratni nangteqsiyaagama cakneq tuani naulluqertellemni.

109
00:15:04,511 --> 00:15:17,911
Tua-i atawauyartua waniwa ellangenrilkuma qavartellua pilagtuqataatnga tamana nangteqsiyaalqa umyuaqluku.

110
00:15:17,918 --> 00:15:21,546
Tua-i-ll’ egmianun umyuaqa cimiqerluni.

111
00:15:22,563 --> 00:15:35,549
Atak’ tang wiinga Agayutmun tau͡gaam piicaglii, ukut-llu yuungcaristet iinriutet-llu tunlaki Agayutmun.

112
00:15:35,566 --> 00:15:43,680
Elliin wani waniwa piarkaunrilkuma ukutgun ikayuusqellua.

113
00:15:43,695 --> 00:15:52,666
Tua-i-ll’ egmianun qavcinek qanerlua Agayutmun piicagtua waniwa uptellratni pilagtuqatarlua.

114
00:15:54,049 --> 00:16:05,149
"Ukut wani," waten qanertua, nanilnguarmek piicagtua: "Jesus-aaq tai-tai ilalirluta-llu.

115
00:16:05,159 --> 00:16:11,830
"Ukut-llu yuungcaristet iinriutet-llu atawaqaasqekiki."

116
00:16:11,855 --> 00:16:16,241
Tua-i tuaten pitalriamek piicallruunga.

117
00:16:16,256 --> 00:16:23,413
Tua-i-llu tamana kaigatka Agayutem niilluku.

118
00:16:23,415 --> 00:16:29,029
Ukut-llu naulluutenka qamani antellrit

119
00:16:29,052 --> 00:16:41,224
Kiugna aipaqa yuungcaristem qanrutliniluku taqngatnga tuani 80 or 90 teggalqunek-gguq au͡gautut ilumnek.

120
00:16:41,242 --> 00:16:46,128
Tua-i tang nanrallrukeka cakneq kinguani umyuamkun Agayun.

121
00:16:46,136 --> 00:16:53,593
Maa-i man’a arcaqerluku quyateka una Quyayaraq, Quyayaram uum nalliini.

122
00:16:54,268 --> 00:16:55,211
Quyana.

123
00:16:55,218 --> 00:16:56,304
Yaa.

124
00:16:57,010 --> 00:16:58,792
Anglill’ teggal[qulillinivaa].

125
00:17:19,762 --> 00:17:21,444
[?Quuyuarniksaunii.]


1
00:00:01,633 --> 00:00:04,299
You could turn off the TV. (Yaa.)

2
00:00:04,477 --> 00:00:06,355
Heck no, we want that.

3
00:00:08,716 --> 00:00:10,738
The TV up there.

4
00:00:11,844 --> 00:00:13,111
Yaa.

5
00:00:14,654 --> 00:00:17,110
Au͡girautnayukluku. (Camek yuarcit?)

6
00:00:17,117 --> 00:00:19,772
Just seeing where those went.

7
00:00:34,763 --> 00:00:37,519
How many minutes ayallrurta?

8
00:00:37,525 --> 00:00:38,158
Aa?

9
00:00:38,168 --> 00:00:40,102
How many minutes ayallrurta?

10
00:00:40,114 --> 00:00:41,047
Kina?

11
00:00:41,062 --> 00:00:42,062
Tauna.

12
00:00:42,807 --> 00:00:45,218
Counter-aara tangqerru.

13
00:00:45,880 --> 00:00:49,069
Thirteen... 1:39.

14
00:00:53,014 --> 00:00:54,670
Two minutes piqarraarcelluku.

15
00:00:54,681 --> 00:00:55,592
Okay.

16
00:00:55,607 --> 00:00:59,030
You know, tape-aq ayagnirtassiirniartuq.

17
00:01:00,006 --> 00:01:02,162
Qangvaq ayallruceci?

18
00:01:02,452 --> 00:01:04,574
Let’s see. When...

19
00:01:04,581 --> 00:01:08,159
Qitevtevkenak. Qitevcuumiitellrulriaten iciw.

20
00:01:13,908 --> 00:01:17,308
Tuesday-mi atakumi maaken ayallruukut.

21
00:01:17,798 --> 00:01:19,709
Last week-qaa?

22
00:01:19,714 --> 00:01:20,525
Yaa.

23
00:01:21,209 --> 00:01:25,198
Akmanlluci-llu-qaa one week-arrluci kiingan?

24
00:01:26,424 --> 00:01:32,524
Pingayiritmi tekitellruukut akmavet, Wednesday morning unuakuayaarmi.

25
00:01:32,562 --> 00:01:34,939
Mic-aa-qaa alaiciiquq?

26
00:01:37,190 --> 00:01:39,379
Anchorage-aamun ciungani pilartuten, qaa?

27
00:01:39,390 --> 00:01:40,723
Yaa, yaa.

28
00:01:40,735 --> 00:01:43,180
Kiturluku-llu-qaa ayaksaunak?

29
00:01:43,196 --> 00:01:44,329
Ayaksaunii.

30
00:01:44,499 --> 00:01:46,343
Fairbanks-amun tau͡gaam

31
00:01:47,129 --> 00:01:54,040
Akmavet tekitellerpeni, Alaska-mek maaken anllerpeni akmavet

32
00:01:54,569 --> 00:01:58,747
Camek irr’itengqellrusit?

33
00:02:02,085 --> 00:02:09,496
Tua-i-wa tamakunek nunarpagnek angssiyaagpakalrianek, tamakunek ciumek irr’itengqellruunga.

34
00:02:09,896 --> 00:02:16,730
Camek, camek elpeni irrayugluten?

35
00:02:21,181 --> 00:02:32,037
Camek-wa irrayuucuunii. I mean, tangellrenka tamakut pagaaken tangrraqamki angssiyaagpakallratnek.

36
00:02:32,053 --> 00:02:33,486
Tamatumek.

37
00:02:33,492 --> 00:02:36,581
Qaillun ayuqluni un’a tangellren?

38
00:02:36,601 --> 00:02:46,568
Tua-i-w’ enenek tamakunek mit’eqatarqamta tangllemnek amllessiyaagpakalrianek ucuryuglallruunga.

39
00:02:49,743 --> 00:02:52,098
Laavkaarpauluteng-qaa?

40
00:02:52,110 --> 00:02:54,510
Laavkaarpauluteng-llu.

41
00:02:54,731 --> 00:03:00,842
Tua-i cuculuki maantesqumayaaqluki-ll’ tamakut laavkaarpiit ilait.

42
00:03:00,852 --> 00:03:03,807
Akiitellratnek tuaten cuculua.

43
00:03:04,606 --> 00:03:17,603
Qaill’ aklut-qaa tamakut wani akiitellriit eneqakevkanritait avani maani wani kiputeqarraalallermeggni iciw’ akiitellrulriit?

44
00:03:17,621 --> 00:03:19,999
Tamana wani qanrutkeqerru.

45
00:03:20,008 --> 00:03:32,608
Tamakunek umyuarteqellrunritua. Watua tau͡gaam maa-i yugnek umyuarteqellruunga anagulluteng maani cakniussiyaagpakalrianek neqkanek aturanek-llu.

46
00:03:32,613 --> 00:03:38,624
Maa-i watua makut yunraat-llu umyuaqellruanka cakneq.

47
00:03:40,891 --> 00:03:44,580
Ceńirqurallerpeceńi-mi canek tangaalallrusit?

48
00:03:45,309 --> 00:03:55,176
Tua-i-w’ tamakunek laavkaani canek naunrarnek, uqvialle’rnek-llu uqviamcetun ayuqevkenateng.

49
00:03:55,693 --> 00:03:58,971
Naucetaanek-ll’ amllessiyaagnek tangenrritua.

50
00:03:58,987 --> 00:04:06,109
Ataucinek tau͡gaam imkunek orange-anek, tamakunek tau͡gaam tangellruunga.

51
00:04:07,368 --> 00:04:09,734
Atsanek-ll’ tangerpek’nii.

52
00:04:10,093 --> 00:04:19,093
Cali tamaani umyuarteqellruunga, quyallruunga maani makurmiungullemnek.

53
00:04:19,278 --> 00:04:22,822
Iciw’ ak’anurpak uitanricaaqua.

54
00:04:22,825 --> 00:04:29,403
Four, three, four days, taukut iluatni uitayaaqua.

55
00:04:29,421 --> 00:04:39,255
Umyuarteqellruunga qanrucatnga, qanrucanga Bridget-am, "Waniwa-gguq uksuqaat"

56
00:04:40,852 --> 00:04:50,086
Wiinga tua-i tamaanelkuma waniwa, tamaaken wii yuurtellemnek ayagnirlua tamaanelkuma naliak cangalkessanritaqa.

57
00:04:50,096 --> 00:05:05,074
Tau͡gaam umyuarteqellruunga, "Tamaanelkuma waniwa wak’nirnek ayaglua upakuma tamaavet tua-i cakneq, cakneq cupegcartua maavet Alaska-mun."

58
00:05:05,743 --> 00:05:18,521
Umyuarteqlua-llu, umyuarteqaqlua-llu, "Kaaka, makut waniwa yuut maani elisngiimegteggu-w’ cangalkenritlikiit. Taqsuqsuitut."

59
00:05:19,812 --> 00:05:32,356
Wiinga waniwa ukvengama qangvarpak ukanirpak nak’nirnek tayima quyatma ilaklaraat man’a nunavut.

60
00:05:33,543 --> 00:05:37,910
Puqigluni Agayutem taqsuqevkayuunata-llu.

61
00:05:37,913 --> 00:05:41,602
Allrakum iluani cimirluki cat.

62
00:05:41,611 --> 00:05:47,155
Up’nerkami nunanirpak qanikcaq ayagaqluni, cikuq-ll’ ayagaqluni.

63
00:05:47,158 --> 00:05:57,358
Kiagmi-llu neqnek neqkamteńek uptaqluta neqpignek, atsanek-llu uksurpak pikamteńek.

64
00:05:58,085 --> 00:06:05,263
Tua-ll’ ataam uksurpak uitaluta. Imna qanikcaq, qanikcaq tekican nunaniryugluta.

65
00:06:05,270 --> 00:06:10,081
Makut-llu eglertessuuteput cimirluteng.

66
00:06:10,285 --> 00:06:15,096
Ikamrarluta, qimugcirluteng-llu ukanirpak pitullrulriit.

67
00:06:15,110 --> 00:06:24,854
Tua-ll’ watua amlleq qimugtairucan amlleq yuk snuukurluni fourwheel-arluni-ll’ piyaurrluni.

68
00:06:25,566 --> 00:06:28,777
Tua-i nunaniqluteng tamakut.

69
00:06:28,781 --> 00:06:33,848
Manaryaquluta-ll’ cikum aciani anglaniluta piaqluta.

70
00:06:34,443 --> 00:06:47,632
Tua-ll’ ataam up’nerkarluni, ataam qanikcaq taman’ nangluni, ataam mer’urrluni, ataam nutaan tamakut cat can’get-llu cimirluteng nutaraurrluteng.

71
00:06:47,655 --> 00:06:52,600
And the berries come again, and the fish come again.

72
00:06:53,168 --> 00:06:56,757
Ataam nunaniqluni, taqsuqsuunata.

73
00:06:57,492 --> 00:07:07,181
Tamaani tuarpiaq wangni nalluamki tayima cat allat iciw’ anglanirrlainarluteng piyarngatut.

74
00:07:07,197 --> 00:07:12,619
Wiinga quyaunga maantellemnek Alaska-mi

75
00:07:13,337 --> 00:07:19,903
Tamakunek taqsuqevkaqsaunii piliaqestemteńun iciw’ pimallra.

76
00:07:19,915 --> 00:07:27,204
Tua-i ukanirpak tamana nallungramku umyuama-llu tauna ilaklaraat

77
00:07:27,221 --> 00:07:38,054
Iciw’ taqsuqevkaqsaunata Agayutem cat cimirturluki, cakaput cimirturluki pimallinikiikut.

78
00:07:41,439 --> 00:07:45,272
Cali-qaa unayuqkatgen ayagyuumauten?

79
00:07:45,287 --> 00:07:48,743
Cali unayaqkatnga ayagyallilrianga.

80
00:07:48,745 --> 00:07:58,157
Ukanirpak waniwa-w’ ukut angliameng irniallrama ayaucungraatnga ayayuitlallruunga.

81
00:07:58,578 --> 00:08:04,345
Iciw’ umyuarteqlua maani akirrarmek-ll’ qunulua.

82
00:08:04,358 --> 00:08:08,936
Ellaita-llu akiuciryungraatnga akirrait qunukluki.

83
00:08:08,947 --> 00:08:12,069
Iciw’ paqnayugyuunii-llu canek.

84
00:08:12,496 --> 00:08:19,829
TV-ni-ll’ tangerrlangramki tuaten-ll’ pilarningraitki anagulluni umyuaqa paqnayuyuunani.

85
00:08:20,802 --> 00:08:26,724
Tua-ll’ waniwa au͡g’um nengauma aanii nangteqngan

86
00:08:27,336 --> 00:08:39,280
Tua-i pinritevkenii qanrutellrani mulungaitniluteng irniatek tamalkuita tangerrsartuuteqatarniluki maurluatnun

87
00:08:39,679 --> 00:08:44,668
Tua-i pinritevkenii wii-ll’ maliggnaluki, maligucullruunga.

88
00:08:44,680 --> 00:08:53,025
Apepailgatnga-ll’, iciw’ wiinga-ll’ piyullemnek apepailgatnga wangnek maligcugluki maligtellruanka

89
00:08:53,036 --> 00:09:00,147
Kenekngamku tauna maurluat meet-allruamku ak’a ciungani malrurqugnek.

90
00:09:00,165 --> 00:09:07,287
Ellminek tailuni maavet kassuuteqatallragni. Meet-allruaqa tamaani.

91
00:09:07,288 --> 00:09:17,244
Ataam-llu call’ kinguakun cali irniangumarilukek ataam cali tailuni cali sister-aminek cousin-aminek-ll’ malilirluni.

92
00:09:17,251 --> 00:09:23,651
Wiinga-ll’ ataam ullagluki maani, maani quyungqaluta uitallruukut.

93
00:09:23,968 --> 00:09:34,457
Iciw’ kenekngamku, au͡g’umek-llu qetunrarminek cikipigainarluta cikirngakut

94
00:09:35,337 --> 00:09:46,771
Iciw’ cangalkenrilamku, amllernek-llu wii angutnek irniangqenrilama kenekluku ilakarput.

95
00:09:46,781 --> 00:09:50,314
Cali aanii tauna wii kenekluku.

96
00:09:51,068 --> 00:09:57,024
Ilutequatekluku-llu au͡g’um panillera’urluma piyuilaku.

97
00:09:57,474 --> 00:10:05,097
Cakneq tua-i allragnirpak takumcukluku wangnun elliqluku ayaasqumalaranka ukut.

98
00:10:08,359 --> 00:10:11,359
Ullaasqumalallruaqa.

99
00:10:12,218 --> 00:10:21,129
Nulirqeqatallragni tamaani pisqellrunricaaqaqa cakneq ayaulluku akmavet peggluku nanikuavkarnayukluku.

100
00:10:21,835 --> 00:10:27,480
Tauna piciunritlinian maa-i cakneq kenekluku.

101
00:10:27,499 --> 00:10:39,265
Cingumaluki-llu ayaasqaqluki ullaasqelluku tauna maurluat takumcukluku cakneq, kiirraan-ll’ irniaqelliniaku

102
00:10:39,652 --> 00:10:49,508
Nallunrilamku qaillun irniami keneknarqetacia, tutagara’urlumi-ll’ keneknarqetaciit qaillun nallunrilamku.

103
00:10:49,518 --> 00:10:58,541
Tua-i wangcetun ayuqsukluku cakneq cingumalallruanka allragnirpak.

104
00:11:00,954 --> 00:11:15,220
Camek tayima qanqeryukuvet. Aptellrunrilkengamnek akmavet ayallerpenek qaneryukuvet wall’ qaneryuumiilkuvet.

105
00:11:15,623 --> 00:11:23,179
Tua-i-w’ irr’iyullemnek-llu canek angelrianek aptellrukevnga, apcaaqekevnga au͡ga-i.

106
00:11:25,205 --> 00:11:27,971
Irr’iyullruunga au͡gkunek...

107
00:11:31,071 --> 00:11:38,371
TIme-angqenrilami anagulluta ayagatellrunritaakut canun au͡g’um ayagatestemta.

108
00:11:39,570 --> 00:11:43,926
Tau͡gaam Saturday-mi... let’s see.

109
00:11:43,933 --> 00:11:48,766
Yaa, Maqinermi ayagatellruakut.

110
00:11:48,769 --> 00:11:54,625
Canun taukunun ayauskilikut qunguturanun mermiutarnun.

111
00:11:57,124 --> 00:12:06,724
Sea otters, whales, tamakut ellicaumalliniluteng. Cakneq irr’inaqluteng.

112
00:12:06,741 --> 00:12:11,530
Tamakunek tua-i, arcaqerlua-ll’ tamakunek irr’iyullruunga.

113
00:12:11,542 --> 00:12:22,831
"Atak’ tamakut ellicartait," umyuarteqlua, "Angli-lli tamakuni ellicartaitni iciw’ they have patience."

114
00:12:24,267 --> 00:12:28,811
Qenqercuunateng kaaka tayima ellicamaita ak’aki.

115
00:12:30,058 --> 00:12:35,025
Tua-i cakneq casqaqaiceteng canaurtut tamakut.

116
00:12:35,993 --> 00:12:43,104
Nepliisqaqaceteng-ll’ nepliqluteng. Quyurnisqaqaiceteng-ll’ quuyurniaqluteng.

117
00:12:44,788 --> 00:12:52,155
Tamakunek cakneq irr’iyullruunga tua-i cakneq. Taukunek angelrianek irr’iyupiarallruunga.


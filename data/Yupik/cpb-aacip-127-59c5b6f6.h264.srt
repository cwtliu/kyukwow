1
00:00:06,350 --> 00:00:07,110
Yaa.

2
00:00:07,650 --> 00:00:11,980
Yaa, kitek’ au͡gna kiuyullerpenek kiukiu.

3
00:00:12,820 --> 00:00:15,010
Nutaan kitak’ qanrutkiu.

4
00:00:15,024 --> 00:00:31,249
Ii-i. Man’a-qaa Yuut qanruyutait ak’anek, ak’a tamaakenirnek piugurallret cangallrunritut agayuvigtarni qanruyutni?

5
00:00:31,260 --> 00:00:33,340
Iciw’ igausngalriani Bible-aani?

6
00:00:33,345 --> 00:00:41,705
Ii-i. Tua-i cangallruvken[ateng]. Maaten Bible-aani imkut, imkuuluteng tua-i qanruyuteput.

7
00:00:42,930 --> 00:00:52,980
Agayuvigmi-ll’ wiinga, agayuyaryaqlirqama-llu qanruyutellrenka imkut elitaqaqluki qalarqura’arqata.

8
00:00:54,270 --> 00:00:59,250
Elitaqa’artaqluki qanruyutellrenka imkut.

9
00:01:04,385 --> 00:01:08,955
Arnat-qaa uingvailegmeng qaillun alerquumalallruat?

10
00:01:09,155 --> 00:01:14,145
Aren, angutet wangkutni alingnarqellruut.

11
00:01:14,755 --> 00:01:17,815
Angutet alingnarqellruut.

12
00:01:18,660 --> 00:01:24,960
Aipaqnguayuunata-llu, tass’uqellriamek-llu tangssuunata.

13
00:01:26,115 --> 00:01:29,405
Uumi alingnaqpiarluteng angutet.

14
00:01:29,495 --> 00:01:32,235
Wii tua-i alikellruanka.

15
00:01:32,455 --> 00:01:39,285
Qingallerkaqa-ll’ tua-i niiqurluku tauggun wii aanamnek-wa.

16
00:01:42,345 --> 00:01:48,375
Umyuaqenrilkemteńek-llu uingaqluta, umyuaqsugnailkemteńek.

17
00:01:55,335 --> 00:02:00,635
Arnaurtellerkam-mi agleryaram tungiinun qaill’ qanlallruat?

18
00:02:00,650 --> 00:02:07,240
Agleryaraq-llu tua-i eyagcetaqluta.

19
00:02:09,660 --> 00:02:18,320
Tang arnaurtaqamta tua-i alingpiaqluta angutni.

20
00:02:19,925 --> 00:02:22,805
Arnaq-gguq tuquuguq.

21
00:02:25,040 --> 00:02:32,810
Alingaqlua wiinga. Arniqevkariciqniluta-ll’ qanrutaqluta.

22
00:02:33,280 --> 00:02:36,380
Maa-i arniqsuirutellriit.

23
00:02:37,785 --> 00:02:49,755
Makut nasaurluut aglenrraraat aqumgavkalallruit qulni ernerni-gguq.

24
00:02:49,765 --> 00:02:51,795
Aqumgavkarluki-gguq.

25
00:02:52,955 --> 00:02:55,155
Tamana-qaa elpet atullrunritan?

26
00:02:55,170 --> 00:02:56,970
Atullruaqa.

27
00:02:56,985 --> 00:03:06,035
Aqumgalua tua-i canek, canek-wa tua-i at’ellua.

28
00:03:07,145 --> 00:03:14,395
Tua-i kiarcecuunii-llu. Kiarteksaunii.

29
00:03:14,405 --> 00:03:17,175
Kiartelallilrianga-llu-w’ iliini.

30
00:03:20,405 --> 00:03:24,635
(Inerquutetarluni?) Inerquumaluta tua-i.

31
00:03:24,655 --> 00:03:32,675
Tua-i-ll’ nangercamta atlinqigtelluta. Yagtelluta.

32
00:03:32,900 --> 00:03:37,690
Meq tua-i alingcirarautekaqluku.

33
00:03:37,730 --> 00:03:42,660
Waten mat’um nalliini wii watmi aglellruunga.

34
00:03:44,790 --> 00:03:48,800
(Ciin-gguq meq inerquutekluku?) Takvigituuq-gguq watmi?

35
00:03:53,130 --> 00:03:54,850
Qassaq-llu.

36
00:04:04,505 --> 00:04:06,085
Kiarceciiganaci-llu-qaa?

37
00:04:06,100 --> 00:04:11,350
Ii-i, canek kiartesqeksaitaqluta. (Ciin-gguq?)

38
00:04:11,750 --> 00:04:16,600
Naamelliin. Iingiucara’arnayukluki-w’ pilallikait.

39
00:04:17,680 --> 00:04:25,450
Makut-llu-qaa tua-i tan’gaurluut pairqengaqavciki?

40
00:04:25,460 --> 00:04:28,760
Ii-i, tuaten tua-i piaqluteng.

41
00:04:29,045 --> 00:04:30,505
Qaill’ pisqaqluki?

42
00:04:30,550 --> 00:04:38,030
Iciw’ uqritgun. Nalirnerteggun-wa kituusqelartatki.

43
00:04:40,175 --> 00:04:41,315
Ciin-gguq?

44
00:04:42,060 --> 00:04:44,390
Naam, ellaita-wa.

45
00:04:48,436 --> 00:05:08,329
Tua-ll’ tamaani-qaa yuut nunallgutkenrilnguut yugnek tangrraqameng akluitgun elitaq’lallruit camiunguciit?

46
00:05:09,067 --> 00:05:17,167
Qaralingqetullruut-gguq tuaten atkuit-llu.

47
00:05:20,641 --> 00:05:24,508
Tamakumiut tuaten qaralingqerraqluteng.

48
00:05:26,103 --> 00:05:29,047
Elpeci-mi canek qaralingqellruceci?

49
00:05:29,220 --> 00:05:31,909
Naamell’.

50
00:05:38,033 --> 00:05:40,944
Makut-qaa imkut...

51
00:05:45,848 --> 00:05:55,724
Qanemcitangqertuq-am tayima nani makunek elliranek.

52
00:05:57,056 --> 00:06:07,834
Niitelartukut Kass’at tainginanermeggni, natmun tainginanermeggni nataqutniluteng, aa, sandbar...

53
00:06:08,294 --> 00:06:09,694
Qau͡gyaq-qaa?

54
00:06:13,408 --> 00:06:19,373
Elliramek unitellratnek yuut qikertam...

55
00:06:19,396 --> 00:06:26,019
That’s not how it... (Yaa, on a sandbar.) On a small island, I guess so, but it was on a sandbar.

56
00:06:26,024 --> 00:06:30,358
Tamakut-qaa ellirat allakaukelallruit yuut?

57
00:06:30,498 --> 00:06:36,243
Elliraat tua-i inerquutekpiaraqluki. Inerquutekluki.

58
00:06:37,131 --> 00:06:47,731
Inerquagaqluta nakukengraitki-ll’ ilagauteqaasqevkenata elli’irnun, elliraat.

59
00:06:49,302 --> 00:06:51,002
Ciin tanem?

60
00:06:51,716 --> 00:07:02,627
Well, they had admonishments about orphans.

61
00:07:02,937 --> 00:07:13,241
Inerquraqluta tangnerrlugnarqellrianun-llu iciw’ engelarturangraata ilagauteqaasqevkenata.

62
00:07:15,724 --> 00:07:19,146
Kia auluk’lallruitki ellirat?

63
00:07:20,274 --> 00:07:35,264
Elliraat imumi check-angyuitellermeggni tua-i arnam-llu uum aulukeqtararaqluku, tau͡gaam tungelqurrita tegutuyugnarqait.

64
00:07:35,371 --> 00:07:41,171
Tegutullruyugnarqait tuaten atairutaqata.

65
00:07:48,148 --> 00:07:53,026
Tua-ll’ inuguangqelallrullilriaten-wa tayima.

66
00:07:53,050 --> 00:08:02,294
Inuguarcuutngullruunga wii. Inuguarturatullruukuk Caikaq-llu.

67
00:08:03,937 --> 00:08:08,053
Tua-i-qaa canek taukut inuguat

68
00:08:10,234 --> 00:08:15,578
Ayuqsuitellruut-qaa naanguaci uksumi aturcuutekat wall’u kiagmi?

69
00:08:15,591 --> 00:08:18,813
Yaa, uksumi yaaruiq.

70
00:08:19,876 --> 00:08:27,787
Tua-i yaaruigura[raqluta]. Maa-i tang yaaruilriamek-llu tangssuunata, inugualrianek-llu tangssuunata.

71
00:08:28,120 --> 00:08:33,325
Caugat-mi inuguat irniaruat-llu?

72
00:08:33,352 --> 00:08:41,374
Irniaruat-llu tua-i cat tekitaqata yaqulget anutaqluki inuguat-llu.

73
00:08:43,341 --> 00:08:44,555
Ciin-gguq?

74
00:08:45,168 --> 00:08:49,123
Anucuunaki uksumi, qemagngaluki tua-i.

75
00:08:49,142 --> 00:09:00,708
Tua-i-ll’ nutaan yaqulget, cat yungat tekitaqata pilliut, anulluki inuguat irniaruat-llu.

76
00:09:03,737 --> 00:09:05,393
Ciin tanem?

77
00:09:05,519 --> 00:09:10,353
Naam. Kencikellruamegteggu-w’ ella.

78
00:09:15,898 --> 00:09:21,171
Niitelartua-llu manalrianek kanani Mamterillermi.

79
00:09:21,529 --> 00:09:26,141
Cang’urluteng-gguq manarnaurtut, tua-i-llu-gguq-am catairrluteng neqet.

80
00:09:26,864 --> 00:09:35,308
Ilait qanlartut, "Aglenrrar-wam wall’u-qaa irnicuanerrar manaryallrullian tamaqallilriit." Tamana-qaa piciu[guq]?

81
00:09:35,316 --> 00:09:37,749
Tamana piciuyugnarquq.

82
00:09:38,806 --> 00:09:40,595
Allanek-qaa tuaten...

83
00:09:41,309 --> 00:09:47,464
Tuaten tua-i maaten murilkua tuaten qanraqluteng inerquutnguluni.

84
00:09:55,914 --> 00:10:14,307
Tua-ll’ ak’a tamaani Kass’at pingssiyaagpailgata atrit’lallruyugnarqut mikelnguut ayagyuat.

85
00:10:14,863 --> 00:10:28,646
Niitelallruunga waten: kituucianek una aptaqamegteggu kiunauraa waten: "Uum irniaqaanga," wall’u-q’ "Uum yuliaqaanga."

86
00:10:28,686 --> 00:10:30,786
Tuaten-qaa niitelallruuten?

87
00:10:30,867 --> 00:10:38,200
Niitelallruunga. Atrit’lallruyugnarqut Kass’atun, Yugtun tau͡gaam.

88
00:10:39,593 --> 00:10:42,560
Qaillun-mi atenglallruat?

89
00:10:45,825 --> 00:10:50,559
Acilallikait. Acilaqput-wa maa-i.

90
00:10:53,352 --> 00:10:58,608
Nuu, tua-i-w’ iciw’ agayuvigmun agulluki angllurcelluki acilaqait?

91
00:10:58,620 --> 00:11:06,331
Ak’a tamaani qaillun acilallruitki agayuvingvailgata makut Yuut Yupiarullratni?

92
00:11:06,969 --> 00:11:11,947
Yugtarnek-wa acitullrullikai, acitukai.

93
00:11:13,397 --> 00:11:20,530
Wangkuta uani Qinarmi mission-aartarmek tau͡gaam tua-i agayuvingqellruukut.

94
00:11:21,729 --> 00:11:29,101
Tua-i agayuvikluku kiingan naucan.

95
00:11:30,576 --> 00:11:36,987
Maaten ellangua wiinga agayuvigtaunani, tau͡gaam enetarluni mission-aartarmek.

96
00:11:37,434 --> 00:11:41,656
Tuani agayuaqluteng, qasgimi-ll’ agayuaqluteng.

97
00:11:45,593 --> 00:11:50,615
Tua-i-ll’ naulluku ak’allaq.

98
00:11:52,421 --> 00:11:55,210
Tua-i kiingan agayuvikluku.

99
00:12:01,728 --> 00:12:16,242
Ak’a-wa tamaani-llu makut yuut tuvqaku’urluteng pilallrullilriit ilameggnun.

100
00:12:16,732 --> 00:12:24,421
Tua-i tuvqakulluteng ilakuyusnganateng.

101
00:12:28,899 --> 00:12:37,299
Tua-i-w’ mat’um nalliini makut ayagyuat qaillun qaneryarateng Yugcetun nalluyagutengluku.

102
00:12:37,460 --> 00:12:45,249
Cali-llu Yuut, Yuut ak’a qanruyutait niicuirulluki.

103
00:12:47,513 --> 00:13:00,124
Apqiitnek Kass’at saagarrluteng Yuut piciqnilarait qaneryuirutellriit wall’u-qaa kinkuuciteng nalluyagulluku.

104
00:13:01,198 --> 00:13:14,709
Wangkuta-qaa Yugni saagartellriatun ellirciqukut cam iliini qaneryuiruskumta Yugcetun wall’u-qaa niicuiruskumta Yugtarnek ak’allarnek tamakunek?

105
00:13:14,723 --> 00:13:17,367
Pillilriakut-wa.

106
00:13:19,351 --> 00:13:24,029
Qaneryaraq tua-i man’a tamayunaicaaquq.

107
00:13:27,416 --> 00:13:29,127
Ciin tanem?

108
00:13:29,888 --> 00:13:33,421
Nutem qaneryarauluni.

109
00:13:42,930 --> 00:13:49,630
I’d kind of like to get Nicholai to say something in...

110
00:13:51,134 --> 00:13:54,551
Nicholai-aq kitek’ piqerru, apteqerru.

111
00:13:56,239 --> 00:14:10,206
Camek-gguq-qaa piciatun qanqeryuumiituq ayagyuat atu’urkaatnek ak’allarmek piciatun qanruyutmek?

112
00:14:11,811 --> 00:14:13,067
Qaillun ima?

113
00:14:13,080 --> 00:14:23,269
Yaa, apteqerru waten: qanruyutmek-gguq-qaa piciatun qanqeryuumiituq ayagyuat atullerkaatnek watua mat’um nalliini?

114
00:14:24,488 --> 00:14:32,121
Qanruyutmek-gguq ak’allarmek ayagyuat qanruyutiitnek qanqaa.

115
00:14:35,301 --> 00:14:51,111
Wiinga tamaani tua-i tan’gurra’urluullemni

116
00:14:53,163 --> 00:15:06,780
Kanani enem, ena tauna yungqertuq angutngurrluni ayagyuarpek’nani.

117
00:15:07,739 --> 00:15:17,996
Tan’gaurluut waten tuavet atakumi quyurrluki.

118
00:15:19,594 --> 00:15:23,044
It’lallruukut.

119
00:15:23,798 --> 00:15:43,991
Tua-i taum im’ angukara’urluum qanlallran ilii umyuaqela’arqa cali maa-i, cali ak’allaurcuunani.

120
00:15:47,655 --> 00:16:03,355
Tamaani tua-i taum angutem cunaw’ qanrut’lallinikiikut tua-i-w’ unguvallemteńi murilkelluta pisqelluta.

121
00:16:05,243 --> 00:16:13,160
Cali-llu ilaput kenekluki-w’ tua-i.

122
00:16:16,463 --> 00:16:27,447
Cunaw’ una kenekluki qanrumalria tamarmi yuum aturarkauyaaqellinikii-wa.

123
00:16:28,367 --> 00:16:39,034
Nutaan-llu tangerrsaaqeng’e’rmiu qanellgutkekuniu, tua-i ilaliurluku pisqumaluni.

124
00:16:39,053 --> 00:16:46,470
Taum tua-i angutem man’a qanrutkelallrua.

125
00:16:47,922 --> 00:16:58,652
Tua-i tau͡gaam caqerluni qanellra

126
00:16:59,740 --> 00:17:17,890
Cali wangkuta-w’ neqnek nertulini yugni piitenritengnaqesqelluta taum angutem unguvallemteńi utumakumta pisqelluta.

127
00:17:17,915 --> 00:17:29,981
Cunaw’ una neqem cataitellra assiituq neqnek nertuluni.

128
00:17:31,818 --> 00:17:48,301
Tamaani tua-i neqkameggnek anglani’urlullrunritliniut makunek imkunek kuvyanek piilameng.

129
00:17:48,839 --> 00:17:59,156
Tua-i tau͡gaam qilaganek-gguq ilait qaillun tua-i kuvyangqerraqluteng.

130
00:18:00,806 --> 00:18:06,439
Tuaten tua-i taum angutem, angukara’urluum qanrutkelallrui.

131
00:18:10,231 --> 00:18:24,364
Tamakut, pissuutnek-wa tua-i tamakut anglanillrunritliniut.

132
00:18:24,368 --> 00:18:37,301
Taumek tua-i-w’ iliini apqiitnek kailallrullini[lriit] nurutaqluteng neqkameggnek.

133
00:18:41,690 --> 00:18:47,690
Ciku-gguq cup’uq. Wifey-q-gguq qanrullaku cup’uq-gguq un’a. (Cup’uq.)

134
00:18:47,722 --> 00:18:52,788
Tua-i-w’ nangqerrutellriakuk tape-amek. Quyanaqvaa.

135
00:18:52,973 --> 00:18:55,756
Tua-llu-w’ qanenrulriaten.

136
00:18:56,504 --> 00:18:57,604
Quyana.

137
00:18:58,745 --> 00:19:00,445
Quyana.

138
00:19:00,453 --> 00:19:01,270
Yaa.

139
00:19:01,502 --> 00:19:05,086
Uum-llu waniwa aanii...


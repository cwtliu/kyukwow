1
00:00:01,120 --> 00:00:02,660
How old-arcit?

2
00:00:02,820 --> 00:00:05,730
About 78.

3
00:00:05,750 --> 00:00:08,230
(Yugcetun-mi kituusit?) Seventy...

4
00:00:09,635 --> 00:00:11,335
Seventy-eight?

5
00:00:11,460 --> 00:00:12,680
Yugcetun kituusit?

6
00:00:12,865 --> 00:00:14,695
Ayaginaraugua Yugtun.

7
00:00:16,565 --> 00:00:28,905
Kitak’ inerquutiinek un’um kuigem waten cikuqerraarraarcelluku canek inerquutnek niitelarcit wall’ nallunrillrusit?

8
00:00:30,270 --> 00:00:37,060
Waten-wa tua-i uksuarmi cikuqerraarqami mamturivailegmi ciku aarnarqetulria.

9
00:00:37,060 --> 00:00:44,170
Cali im’ waten makut ilii qenunaciarluku, qenunaciaraqluku.

10
00:00:46,930 --> 00:00:52,900
Tua-i-w’ nenglaiteqtaarqan cikunaciaraqluku, nengllingraan-llu cali ilii cikunaciaraqluku.

11
00:00:53,400 --> 00:01:00,020
Cali cikuqerqani cali tua-i aarnarqaqluni mamtuvkenani.

12
00:01:01,555 --> 00:01:06,375
Naw’un tua-i yuum taringesciigataa mamkilnguq aarnarqelria-llu.

13
00:01:06,890 --> 00:01:17,290
Tau͡gaam ayarungqerquni ayarumikun tamaaggun cikuliurutkamek ayarukun yuvriraqluku pikuniu nallunriciiqekii.

14
00:01:18,075 --> 00:01:21,525
Man’a ayaruq tua-i alerquutektullruarput

15
00:01:22,075 --> 00:01:30,035
Pegingasqevkenaku waten arcaqerluku uum nalliini waten uksuarmi aarnarqellran nalliini yuvriutekluku.

16
00:01:30,410 --> 00:01:38,620
Cukangnaq’nge’rmi arulaiqerluni man’a paqnakek’ni cikuliurutkun tuaggun yuvrirraarluku

17
00:01:38,920 --> 00:01:46,760
Mamkitellra nallunriciiqaa. Aarnarqellra nallunriciiqaa. Cikuliurutiin apertuuciiqaa.

18
00:01:48,765 --> 00:01:55,945
Yuk-mi pitsaqa’artevkenani igtellrakun, cikukun igtellrakun qaillun ellminek ikayuryugngaa?

19
00:01:57,260 --> 00:02:03,630
Waten cali qanrutetullruanga atama yuut-wa tua-i allat-llu:

20
00:02:04,320 --> 00:02:16,440
Waten alqunaq tua-i kiskan pugtakan, egmian tua-i tagesqevkenaku, qamenritengnaqluku pisqelluku.

21
00:02:17,775 --> 00:02:24,825
Qamkuni tua-i egmian-llu nugengnaq’leryagluni pikuni im’utun piniarciiquq.

22
00:02:25,465 --> 00:02:29,635
Tau͡gaam tua-i mulngakluni pinaqluni pisqelluku.

23
00:02:29,645 --> 00:02:35,775
Waten unisteḿa pitullruanga: nengelmi-gguq, nenglliqan-gguq aliimatengqerquma

24
00:02:36,885 --> 00:02:46,305
Waten tua-i maavet cikumun waten imerqellukek waten pirraarlukek pavavet patkaullukek cikumun qenuqautellukek.

25
00:02:46,830 --> 00:02:50,140
Taukuk-gguq tua-i tegumiaqlukek nugyugngauq yuk.

26
00:02:50,470 --> 00:03:00,810
Cali irugni ciumek nuggluku, una-llu tegumiaqluku akagluni, kelutmun akagluni piarkauluni.

27
00:03:01,455 --> 00:03:05,885
Tua-i call’ tamaa-i tamana ellminek anirturyugngauq qamenrilkuni.

28
00:03:06,285 --> 00:03:17,345
Tau͡gaam qamkuni cali tua-i ellminek egmian, tua-i-w’ taqsuqa’artellriatun piluni piciquq

29
00:03:18,020 --> 00:03:21,460
Patagmek nugengnaq’leryagluni pikuni.

30
00:03:21,465 --> 00:03:28,705
Tau͡gaam imkucirluni-w’ tua-i, qamenritengnaqluni, tuaten cali alerqutullruitkut.

31
00:03:29,120 --> 00:03:35,310
Assirluni-mi nugkuni qaillun pillran anirturciqau?

32
00:03:35,620 --> 00:03:40,270
Waten nengelmi waten-llu qanikcangvailgan

33
00:03:41,110 --> 00:03:49,460
Nugkuni tua-i egmianun aturani yuulaagluki nuna canimelkan man’a, can’get-ll’ alailkata.

34
00:03:49,780 --> 00:03:55,980
Ciulaagluki tua-i matarrluni tua-i yuulaagluki mecungelriit.

35
00:03:56,155 --> 00:04:01,455
Ataam-llu all’uki, canegnek ekiirluku man’a qaini.

36
00:04:02,880 --> 00:04:07,670
Tua-i cali nasperturluni qerrusngiinaqani

37
00:04:11,030 --> 00:04:21,660
Qurrengnaqluni teq’uminek ellii meq’uni, elliin teq’uminek-wa tua-i kiimelkuni, wall’ malruukunek aipami teq’urranek, qurrsungalriim teq’urranek meq’uni

38
00:04:21,840 --> 00:04:24,790
Qerrungaituq-gguq tuaten tua-i yuk pikuni.

39
00:04:24,890 --> 00:04:30,330
Tamana tamaa-i nallunritarkaqsaaqaat makut ayagyuat.

40
00:04:30,385 --> 00:04:36,265
Cumacikevkenaku aipami-ll’ teq’urranek meq’uni tua-i qerrungairuciiquq-gguq.

41
00:04:36,370 --> 00:04:43,400
Amlleret atulallrulliniat. Tamakut atulartellrin qanrutkelallruat alerquutekluku.

42
00:04:44,940 --> 00:04:50,890
Cali-llu-qaa man’a waten ayagpailegmi ilaminek qanrucilleq cali tamana ikayuutnguluni?

43
00:04:51,150 --> 00:04:51,740
Camek?

44
00:04:51,760 --> 00:04:59,360
Iciw’ ayagpailegmi tuavet piqatarniluni qanrucimaurluki? Cat-llu tamatukun yugnun ikayuutngugngaat?

45
00:04:59,495 --> 00:05:09,945
Ii-i, tua-i-w’ yuk cali natmun ayakataquni qanrucugngayaaqekai ilani tamaatmun ayagciqniluni, natmun tuavet ayakatarniluni.

46
00:05:10,985 --> 00:05:19,275
Tua-i taukut kingunrin tekitellerkani pellukaku tua-i ayallra ciumek paqciiqaat ullagyullra.

47
00:05:19,495 --> 00:05:25,665
Pitsaqevkenaku cavkenaku tekiskunegteggu tua-i natmun ayaganrilkan piarkauluni

48
00:05:26,025 --> 00:05:28,075
Nalaqerkauluku tamaa

49
00:05:29,005 --> 00:05:32,615
Waten qimagalriatun ayaggarrluni natmun pileryanrilkan.

50
00:05:36,245 --> 00:05:37,395
Allamek-qaa...

51
00:05:40,435 --> 00:05:47,005
Alerquutet makut yuum nallunrilkuniki, murilkelluki pikuniki ayagyuat makut

52
00:05:47,005 --> 00:05:52,375
Ayagyuat makut arcaqerluteng maa-i callerkarteng ilaita nalluat.

53
00:05:52,805 --> 00:05:57,825
Taumek tamaa-i nallunritevkangnaqluki angayuqrita piarkauyaaqait

54
00:05:58,130 --> 00:06:03,980
Qalaruqu’urluki mat’umek aarnarqellriamek uum nalliini arcaqerluki aarnarqellran.

55
00:06:03,980 --> 00:06:08,110
Cali makut kuiget alerquutekluki.

56
00:06:08,380 --> 00:06:16,170
Ilait kuiget mamtullrung’e’rmeng nenglairtaqan wanirpak aarnariqertetuut cukamek.

57
00:06:16,540 --> 00:06:24,730
Tamakut cali una ayaruq tua-i tegumiaqerkaqaa yuum ayagallermini ayaruitarkauvkenani.

58
00:06:24,870 --> 00:06:29,250
Tamakucingqerquni ayarungqerquni tua-i aarnarqellria nallunriciiqaa.

59
00:06:29,255 --> 00:06:34,735
Tamaaggun cikuliurutkun ayarumikun taringaqluku aarnarqellria.

60
00:06:35,030 --> 00:06:40,950
Alerquutet amllerrsaaqut makut ayagyuat nallunritarkaqsaaqek’ngait.

61
00:06:41,025 --> 00:06:46,025
Tau͡gaam qanrutkumayuilata maa-i makut kinguqlimta arcaqerluteng nalluat

62
00:06:46,270 --> 00:06:50,820
Qalarucimayuilameng, qalaruquraumayuilameng.

63
00:06:51,220 --> 00:06:56,960
Imumi ak’a avani ellangeqarraallemteńi wangkuta waten ellilriani

64
00:06:57,265 --> 00:07:03,665
Qasgimi angutet quyungqatullruameng tan’gurrateng makut ayagyuateng ilakluki

65
00:07:04,080 --> 00:07:13,720
Taumek tamaa-i tamaaggun murilketalriim ayagyuam nallunritai tamakut alerquutet.

66
00:07:13,855 --> 00:07:17,515
Alerquutet makut yuum aarcirtuutekluki.

67
00:07:17,680 --> 00:07:24,740
Nallunrilkuniki tua-i picurlagang’e’rmi utumaluni picurlagangaituq.

68
00:07:25,525 --> 00:07:28,865
Tua-i nallunritarkaqsaaqekait makut ayagyuat.

69
00:07:29,480 --> 00:07:35,950
Makut ciulirneret makut qantulliniut ellaita atullmeggnek

70
00:07:36,340 --> 00:07:48,040
Cali-ll’ niitellmeggnek ciulirnemeng au͡gkut cali qanellritnek niitellmeggnek qalarucitulliniut makunun ayagyuanun elluarrluki atuusqelluki, elluarrluku pillerkaatnek.

71
00:07:48,505 --> 00:07:53,275
Elluarrluki-w’ ayallerkaatnek pingnatugallratni-llu.

72
00:07:53,495 --> 00:08:03,345
Tuaten tua-i nallunrilkuniu ayagyuam, alerquutet nallunrilkuniki ellminek tua-i ikayualuku man’a unguvallerkani piciquq

73
00:08:03,375 --> 00:08:07,695
Aarnarqelriit tuaten yuvrirturluki pitukuni.

74
00:08:08,120 --> 00:08:17,170
Makut snuukuut makut tua-i ayagassuutekellrat nalluat man’a, aarnarqellria-llu nalluluku.

75
00:08:17,570 --> 00:08:24,720
Tau͡gaam imumi qimugtengqetullemteńi qimugtet makut aarnarqellria nalluyuitellruat.

76
00:08:25,530 --> 00:08:33,440
Taumek maa-i snuukuutgun-ll’ ayange’rmi natmun kanaqataquni-ll’ kuigmun tua-i yuvriqerrlainarluku.

77
00:08:33,440 --> 00:08:39,160
Cali makut, makut cali kianellret cikuqallri nallunaitetuyaaqut.

78
00:08:39,835 --> 00:08:51,475
Cikunaciaqallri-llu akaarnun anuqliraqluni pillrukan, man’a ceńii man’a kuigem kianellrem taum ceńii maniani qertuluni ciqertautellra man’a anuqmi.

79
00:08:51,710 --> 00:08:56,620
Tua-i call’ tauna ciku manigcetellria cikukegtaar yuvrirrlainarluku.

80
00:08:56,930 --> 00:09:03,140
Ilii tua-i uingayunaunani cikunerra’arqii kitnarqeciqluni.

81
00:09:03,420 --> 00:09:06,960
Tamatukun tau͡gaam ayarukun yuvriqarraarrlainarluku.

82
00:09:07,125 --> 00:09:12,495
Cukangnaq’nge’rmi yuvriqarraarrlainarluku.

83
00:09:13,155 --> 00:09:19,915
Cali waten ayagyuat makut ayagakuneng-wa tua-i ayagakuni im’ alerquutektulput cali:

84
00:09:20,590 --> 00:09:26,480
Canek qelquciqerrlainarluni cali cikuliurun qanickiurun-llu ek’arrluku.

85
00:09:26,730 --> 00:09:32,500
Cali-llu kangicira’ar una cali tua-i uqamalkevkenaku malikerrlainarluku.

86
00:09:33,140 --> 00:09:44,560
Cali waten-llu pellaakuni ellaqerruskani-llu egmian cali ayagiinarpek’nani ayuquciireskuni arulairluni uitaurquni assinruciquq.

87
00:09:44,575 --> 00:09:47,985
Uitaurpek’nani-w’ tua-i urumangnaqu’urluni tau͡gaam nengelmi.

88
00:09:48,245 --> 00:09:55,625
Uitaurpek’nani, aqumgaurpek’nani ellminek urumangnaqluni pikuni ayagiinarpek’nani.

89
00:09:57,010 --> 00:10:02,250
Imutun ayagiinaquni yaaqvanun tua-i ayagciquq, kiituan kaassairutuq.

90
00:10:03,135 --> 00:10:08,395
Yuararstekain-llu-am tua-i nalaqnaciarumaluku tuaten ayagallrukan.


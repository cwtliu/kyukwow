1
00:00:07,180 --> 00:00:13,320
Iciw’ maa-i irniat ilait cayunqeggiatetuut, ilait-llu cayunqeggluteng.

2
00:00:17,965 --> 00:00:19,285
Ila-i.

3
00:00:19,290 --> 00:00:22,170
Wiinga tau͡gaam [?] pikuma-wa.

4
00:00:23,465 --> 00:00:25,405
Yaa. (Good.) Ii-i.

5
00:00:25,405 --> 00:00:27,505
Atam-qaa aptelarniarpenga?

6
00:00:30,110 --> 00:00:30,830
Yaa.

7
00:00:32,035 --> 00:00:39,755
Qanqall’eryugngaunga-llu Kass’atun elitnaulqa carraungraan Kass’ani uitalallruama.

8
00:00:41,010 --> 00:00:42,540
Nani Kass’ani?

9
00:00:42,540 --> 00:00:45,510
Cakayiinkuni, John Samuelson.

10
00:00:46,100 --> 00:00:47,620
Qanrutkeciqaqa.

11
00:00:48,675 --> 00:00:50,605
Kass’at Nunapicuarni. (Taukuni-qaa anglillruuten?)

12
00:00:50,605 --> 00:00:54,220
Nuu, part, iliini tau͡gaam.

13
00:00:54,220 --> 00:00:56,490
Nani? Nunapicuarmi-qaa Samuelson-aankut?

14
00:00:56,490 --> 00:00:58,270
Yaa, uitatullruut.

15
00:00:58,275 --> 00:01:05,545
Nunacuarmek move-arluteng Nunapicuarmun. Tuani Cakayak kiputellruuq.

16
00:01:07,805 --> 00:01:09,885
Tauna-qaa kiputeqarraarluku?

17
00:01:11,770 --> 00:01:15,080
Kiputesteńgullruuq cakenpak.

18
00:01:15,080 --> 00:01:18,630
Apqiitnek-llu kupcaari amllepiarluteng.

19
00:01:18,630 --> 00:01:22,150
Tuani tua-i kipusvingqellruuq Nunapicuarmi.

20
00:01:22,825 --> 00:01:26,975
Nunacuarmiut ancatni. Ancitullruut nunat.

21
00:01:27,105 --> 00:01:29,615
Nunapicuarnun-llu piluni.

22
00:01:29,895 --> 00:01:38,085
Iciw’ ancituut. Ancitullilriit-wa cali maa-i, Kass’at apqiitnek kick out-arluki.

23
00:01:38,135 --> 00:01:43,425
Tuaten pimallruuq Cakayak Nunacuarmek Nunapicuarmun.

24
00:01:46,095 --> 00:01:49,885
Maa-i-w’ allaullilria. Imumi-w’ tua-i tuaten.

25
00:01:49,885 --> 00:01:51,475
Ciin-gguq antellruatgu?

26
00:01:51,505 --> 00:01:56,125
Picingssaungan-wa amllernek irniiriang anteskiit.

27
00:01:57,950 --> 00:01:59,720
Tamana qanrutek’laaggu.

28
00:02:00,430 --> 00:02:03,080
Qanrutekngaitaqa.

29
00:02:04,400 --> 00:02:06,730
Assirtuq Cakayak.

30
00:02:08,630 --> 00:02:12,220
Ilumun irnillruuq amllernek, irniirillruuq amllernek.

31
00:02:13,140 --> 00:02:15,340
Taumek aneskiit.

32
00:02:15,345 --> 00:02:18,515
Assilriit yuut nunat ancuitait.

33
00:02:18,515 --> 00:02:24,085
Tau͡gaam when they do something wrong.

34
00:02:24,405 --> 00:02:37,555
Kitak’ ak’a nasaurluullraullerpenek tamaaken umyuaqellerpetun qanrutkeqerru.

35
00:02:38,495 --> 00:02:48,390
Tua-i-w’ ava-i qanelrianga avani Nelson Island-aami yuurtellruyaaqua, tau͡gaam nani yuurtelqa waniw’ nalluamku.

36
00:02:48,390 --> 00:02:55,820
Tua-i-llu waten ayalalliniameng iciw’ move-arluteng, nunalinqiggluteng

37
00:02:55,820 --> 00:03:00,740
Angayuqaagka-am taukuk taillinilutek maavet Kusquqvagmun.

38
00:03:01,665 --> 00:03:03,780
Qaill’ piamek piak.

39
00:03:03,780 --> 00:03:15,940
Tua-i-ll’ Oscarville-ami Kuiggayagarmi anngarput Cakayiim atallran Oscar Samuelson-aam pistekluku.

40
00:03:15,945 --> 00:03:23,060
Aanaput-llu neqlisteńguluni taumi Oscar Samuelson, Cakayiim atallrani.

41
00:03:23,060 --> 00:03:30,820
Tua-i-ll’ tuanlluta kiagpak. Uksuaran-llu Akulmun tagluta Kassiglumun.

42
00:03:31,115 --> 00:03:39,625
Tuanlluta tua-i. Tua-i tang tua-i tuani Kassigluni how many years-kiq uitallruceta?

43
00:03:39,625 --> 00:03:50,935
Imkut yuut caceskitellrulliniameng, tua-i-am elitnaullerkarput pitekluku angayuqaagka imkuk... caceskit’urlulliniut imkut yuut.

44
00:03:50,935 --> 00:04:01,225
Nunapicuarmun-am move-aqilta, cunaw’ elitnauristengqataata. Egmian elitnaurvingellrunritut.

45
00:04:01,225 --> 00:04:08,630
Qaillun tamaani wani elpeci angayuqaci elitnauq umyuaqekutelallruatgu?

46
00:04:08,630 --> 00:04:14,620
Cingumallruiceci-qaa elpeci irniamteńi Kass’atun elitnauresqelluci?

47
00:04:14,620 --> 00:04:18,260
Qaillun niitelallerpenek tamana cali qanrutkeqerru.

48
00:04:18,745 --> 00:04:21,075
Qaillun niitelalqa nalluaqa.

49
00:04:21,075 --> 00:04:31,465
Tua-i taukuk angayuqaagka cingumalliamegtekut elitnaullerkamteńun Nunapicuarmun move-autellruitkut Kassiglumek.

50
00:04:31,605 --> 00:04:37,175
Nanvarnarrlagmi-ll’ cali nunartangqellruut Nunapicuarmiut avalirneratni.

51
00:04:37,175 --> 00:04:43,310
Tua-i-llu elitnau... nuu, elitnaurvingellratni taukut move-allruut Nunapicuarmun.

52
00:04:43,310 --> 00:04:53,000
Tuani ima tang wangkuta move-aqainallemteńi elitnauristet enemetellrulriit. Elitnaurvigtaunani.

53
00:04:53,000 --> 00:04:59,150
Agayuvillermi-ll’ pia-i agayuvigmi elitnauraqluta. Kianlluni kiaqlimteńi.

54
00:05:00,310 --> 00:05:07,970
Tau͡gaam how many years-kiq? Tuar tang two years agayuvigmi elitnaulriakut wall’u-qaa one year.

55
00:05:07,975 --> 00:05:20,495
Tua-i-llu pia-i old school-aq tauna tang piurtellrani Number Two-rmiut pia-i Nanvarnarrlagmiut move-allrungatellinilriit Nunapicuarmun.

56
00:05:20,690 --> 00:05:26,090
Nunarpallrauluteng, Number One, Number Two, tuaten-llu aterluteng.

57
00:05:26,195 --> 00:05:32,085
Cingumalliamegteki-w’ move-alriit-llu taukut nunat Nunapicuarmun.

58
00:05:33,015 --> 00:05:34,525
Tuaten.

59
00:05:34,525 --> 00:05:43,755
Maa-i cali makut-wa ciulirneret tayima-ll’ un’gani pitalguteten waten qanlartut:

60
00:05:43,766 --> 00:05:53,016
Elitnaullermeggni, elitnaullermeggni tamaani elitnauristaita-llu Kass’atun, aren nuu, Yugtun qanresqeksaunaki.

61
00:05:53,020 --> 00:05:56,762
Cakneq murilkaqluki. Qaill’ elpeci pilallruceci?

62
00:05:56,769 --> 00:05:58,019
Tuaten.

63
00:05:58,217 --> 00:06:08,317
Qanelria-ll’ una punish-araqluku corner-aamun nangertelluku, corner-aaq cauluku how many minutes.

64
00:06:08,547 --> 00:06:10,413
Tuaten pitullruitkut.

65
00:06:10,418 --> 00:06:14,426
Tua-llu cali nerevkarpek’nata, no lunch.

66
00:06:14,435 --> 00:06:16,493
Nertullruut-qaa?

67
00:06:16,625 --> 00:06:21,091
Tua-i-w’ tamaa-i anucimirqecetaaralallrukaitkut.

68
00:06:21,094 --> 00:06:24,969
Cali-llu tuar niitelallrulrianga, tau͡gaam wii tangeqsaitua.

69
00:06:24,982 --> 00:06:30,998
Piqertualallruit-gguq canek imkunek. Iciw’ spank.

70
00:06:31,745 --> 00:06:33,728
Wii nalluanka.

71
00:06:36,714 --> 00:06:49,275
Maa-i-mi wangkuta elitnaulput, elitnaulput-wa cumikenrungataput elpeni elitnaullerpet nalliini.

72
00:06:50,133 --> 00:06:52,177
Maa-i-qaa? Ii-i.

73
00:06:52,563 --> 00:07:00,374
Cumikelliamegteggu-wa elitnaurturalalriit.

74
00:07:00,387 --> 00:07:05,198
Wangkuta-llu-wam tuani elitnauristengqarraallruamta Yugmek.

75
00:07:05,468 --> 00:07:09,846
Iciw' [?Anrok], Sam [?Anrok]. Tauna.

76
00:07:09,866 --> 00:07:14,988
Paniminek aiparluni Ruth Hall. Ruth Hall-aurtellruuq yaa-i.

77
00:07:14,990 --> 00:07:23,402
Taukuk tua-i ciumek elitnauristeńgurtellruuk Nunapicuarmi. Ciuqlikacagaulutek panikellriik.

78
00:07:23,416 --> 00:07:26,560
Ungalaqlirnek cunaw’ tailutek.

79
00:07:26,968 --> 00:07:28,757
Tua-i tuaten.

80
00:07:29,284 --> 00:07:35,817
Tuaten-wa tua-i anucimirqecetaarucillruut.

81
00:07:35,904 --> 00:07:39,460
Iqmigngaunateng-llu elitnaurvigmi.

82
00:07:42,533 --> 00:07:47,866
Ava-i ayagnirpailemnuk qanellruuten niicuilkengarpenek qanqatarniluten.

83
00:07:47,877 --> 00:07:51,321
Ii-i, waniwa-w’ tekiteksailkevvuk.

84
00:07:51,323 --> 00:07:55,768
Kitak’ waniwa (Ii-i.) qanrutkeqerru. (Ii-i.)

85
00:07:56,753 --> 00:08:01,875
Wiinga wani... waniwa-q’ teguqcaarararpecia? Yaa.

86
00:08:02,326 --> 00:08:03,682
Yaa.

87
00:08:03,780 --> 00:08:12,947
Mat’um nalliini wii tukuurtessiyaagata yuut, iciw’ tukuurcamta qaneryugtua.

88
00:08:12,961 --> 00:08:16,016
Wangkuta arrsaullruukut.

89
00:08:16,031 --> 00:08:19,164
Wiinga-ll’ arrsaullruunga angayuqaagka...

90
00:08:19,172 --> 00:08:27,405
Amta-ll’ wangkuta angniraqluta, ner’aqluta, tua-i happy.

91
00:08:27,662 --> 00:08:29,840
Tau͡gken tuaten ayuqluta.

92
00:08:29,851 --> 00:08:33,384
Enemta iluit cataunateng.

93
00:08:34,247 --> 00:08:40,436
Kankuk tau͡gaam yaassiiggaak... qulqitnek-llu tang waniw’ tangeqsaitellrulrianga.

94
00:08:40,449 --> 00:08:42,727
Yaassiiggaak kanani pinaurtuk.

95
00:08:42,741 --> 00:08:52,730
Ikirrlukek tang aanaput yuurqaqatalliniaqameng saskanek ancinaurtuq, tua-i-ll’ qaingagni yuurqerluta.

96
00:08:53,818 --> 00:08:58,029
Tuar-llu tang eruriyuilngukut. Naamell’.

97
00:08:58,033 --> 00:09:02,378
Tua-i wii ceńirtaalgullruama tang qaunqessiyaallrunrilkenka.

98
00:09:06,786 --> 00:09:11,719
Tua-i-llu maa-i mat’um nalliini anagutut people.

99
00:09:11,884 --> 00:09:15,495
Yugtun... Kass’atun-qaa mumigciiqaten qanellrenka?

100
00:09:16,451 --> 00:09:27,674
Arcaqerluk’ tang ayagyuanun niitesqumayaaqekeka tau͡gaam qitevquraqtalaameng Yugtun-llu qanyuunateng amlleq taringengaitaat.

101
00:09:28,800 --> 00:09:32,978
Ilii-w’ Kass’atum piqaqulaqumku canritlilria.

102
00:09:33,753 --> 00:09:38,775
Mat’um nalliini anagutpiarluteng eneput.

103
00:09:38,781 --> 00:09:41,403
We’re rich right now.

104
00:09:41,948 --> 00:09:44,670
We have everything in the house.

105
00:09:45,252 --> 00:09:51,830
Ca tamalkuan avaliqluku. Tuar wangkuta Kass’at, Yuuluta tau͡gaam.

106
00:09:52,735 --> 00:10:07,791
Tua-i-llu wiinga taukuni Cakayiinkuni Johnny Samuelson-aaq trading post-arluni Nunapicuarmi uitavallutullruunga nasaurluulua.

107
00:10:07,999 --> 00:10:15,443
Nulirra tang una cassiyaayuunani, iciw’ tua-i mulngaku’urngataqluni.

108
00:10:15,450 --> 00:10:24,505
Wiinga tang eruringuarturnaurtua. Agleqsaunii-llu maybe 10 years old, or nine, tamaani.

109
00:10:26,003 --> 00:10:31,826
Cat-llu makut perrirturaraqluki pisqelaaki taum nulirran.

110
00:10:32,325 --> 00:10:35,425
Cunaw’ Kassaungamek.

111
00:10:35,441 --> 00:10:40,841
Tua-i half breed, avguami uinga. Nulirra-w’ caullrua.

112
00:10:40,849 --> 00:10:42,638
Tuaten wii anglilua.

113
00:10:42,653 --> 00:10:50,342
Utertaqama-llu uitarrlainanrilama ilamnun-am family-mnun utertaqama

114
00:10:50,349 --> 00:10:55,260
Imkuni Kass’ani pilalqa ayuqeliluku enemteńi.

115
00:10:55,268 --> 00:11:01,457
Cat makut kitukcaarnaunka. Cunaw’ dust out-alallrullinikenka-ll’ cat.

116
00:11:01,472 --> 00:11:05,194
Assircaarturluki pinaunka tang.

117
00:11:05,210 --> 00:11:08,210
Tua-i taukugnek elillua.

118
00:11:08,218 --> 00:11:17,196
Mat’um nalliini high school, college pitanguq.

119
00:11:17,201 --> 00:11:28,146
Umyuarteq’lartua, "Makuskiq maa-i nallunritpiarpagtut, qaillun-llu enem iluan clean up-aallerkaanek."

120
00:11:29,187 --> 00:11:38,287
Tuaten umyuarteq’lartua. Tuaten wii ayuqelqa Kass’ani uitaqtaqalqa pitekluku elitellruunga tamatumek.

121
00:11:39,231 --> 00:11:51,730
Tua-i-llu mat’um nalliini wii taumi cali Nunapicuarmi arnassagaq au͡gna arnassagaurpallrunritliniuq taum nalliini.

122
00:11:51,739 --> 00:11:53,651
Ceńirrviktullruaqa.

123
00:11:53,660 --> 00:11:58,804
Tauna tang iternaurtua arnaq eruriqcaaralria caminek.

124
00:11:58,819 --> 00:12:04,130
Saaniini-ll’ makut perriqcaarturnaura waten kaminiami qaingani.

125
00:12:04,680 --> 00:12:12,714
Tua-i-ll’ itraqama taum arnam uutautengqelaan saarralanek, iciw’ saarralanek uucitulriit yuut.

126
00:12:13,327 --> 00:12:16,605
Wii tuar candy-rtaitellrulria tamaani.

127
00:12:16,621 --> 00:12:21,832
Taum arnam uutamek cikiqernauraanga, wiinga-ll’ iqemkarluku.

128
00:12:22,037 --> 00:12:25,915
Saarralarninaqluni neqniqluni.

129
00:12:25,931 --> 00:12:29,398
Tamana pitekluku tauna arnaq ullagyutullruaqa.

130
00:12:29,993 --> 00:12:43,249
Taum caaqami pilaraanga arnam, "Ilung’," ilungaqliniamia, "Ilung’, wangtun piyaureskuvet aipangkuvet wangtun pilaqina.

131
00:12:43,261 --> 00:12:46,594
"Cangqelarniartuten atam.

132
00:12:47,534 --> 00:12:59,267
"Caten eruyuunaki enevet iluani," tua-i nasaurlullraulua, "uitaskuvki dust-am atam patularniarai.

133
00:12:59,282 --> 00:13:04,716
"Kiituani assiirucan qel’kenriran eggluku-llu."

134
00:13:04,729 --> 00:13:10,629
Tauna-llu nutarauyaaqluni tau͡gaam dust-am iqam patuluku.

135
00:13:10,643 --> 00:13:14,610
Tua-i-ll’ aglumanairulluni piksuumirutnariluni-llu.

136
00:13:14,613 --> 00:13:17,002
Taum tang pitullrukiinga tuaten.

137
00:13:17,015 --> 00:13:25,860
Waten-llu piaqlua: ellii-gguq children’s home, Moravian home, nani anglillruuq.

138
00:13:26,166 --> 00:13:28,443
Tua-i-w’ Kass’ani-am pillilria.

139
00:13:28,514 --> 00:13:33,892
Tamaaken-gguq nallunrillruuq how to clean up the house.

140
00:13:35,020 --> 00:13:41,809
Ala-i mat’um nalliini makut teenagers, they’re smart.

141
00:13:42,343 --> 00:13:49,287
They know how to clean up the house. They know how to do everything.

142
00:13:49,289 --> 00:13:54,556
But they just sit and watch TV all day, maybe.

143
00:13:54,675 --> 00:13:59,730
Lazy, never do anything.

144
00:14:01,463 --> 00:14:04,341
Tua-i, tua-i tamaa-i.

145
00:14:04,344 --> 00:14:09,511
Arnam taum arnaurrluni arnassagaam alerqualallra...

146
00:14:10,472 --> 00:14:12,672
Arenqiapaa. Ila-i.

147
00:14:13,275 --> 00:14:14,075
Canrituq.

148
00:14:15,023 --> 00:14:15,745
Tua-i?

149
00:14:15,794 --> 00:14:21,794
Waten pilaraanga: "Ilung’, iliini atam uingniartuten."

150
00:14:22,248 --> 00:14:25,271
Uingelleq, have husband.

151
00:14:25,703 --> 00:14:28,147
"Tuaten atam piniartuten.

152
00:14:28,156 --> 00:14:34,889
"Tua-i-llu tuateun pikuvet eruyuilkuvki caten cangqerrngaituten.

153
00:14:34,906 --> 00:14:42,629
"Uin-llu atam picupiaryaaqniartuq, arrsauniartuten atam."

154
00:14:43,106 --> 00:14:45,195
Tuaten pilallruanga.

155
00:14:45,203 --> 00:14:56,670
Cunaw’ tang enem iluani cat take care-arnarqellinilriit, iciw’ tua-i auluknaqluteng.

156
00:14:58,272 --> 00:15:07,139
Tua-i mat’um naliini wii tua-i tamaani elisngariyukelqa Cakayiinkuni uitaqtaaralqa.

157
00:15:08,111 --> 00:15:16,678
Elitnaulallruyaaqellrianga-w’ tua-i tuar tang aren wii ikgelan elitnaulqa elitelqa pitailnguq.

158
00:15:16,933 --> 00:15:21,966
Tua-i-ll’ mat’um nalliini waten cali qanlartut:

159
00:15:22,256 --> 00:15:30,811
"Arnanek-gguq irnialek arnaq, atam-gguq taum arnam aanani tangvagniaraa enem iluani.

160
00:15:31,049 --> 00:15:39,038
"Tua-i-llu-gguq calillra callra arnam cali taum irniaran ayuqeliyugngaluku."

161
00:15:40,696 --> 00:15:42,874
Piciugut makut.

162
00:15:43,039 --> 00:15:48,961
Wiinga-ll’ waniw’ nine-aanek irniangqertua, five girls, four boys.

163
00:15:49,118 --> 00:15:58,140
Ukut-llu five girls ayuqenritut tamarmeng. Iciw’ ayuqenritut.

164
00:16:01,234 --> 00:16:05,045
Tamalkuita-ll’ taukut wii kenkepiarluki.

165
00:16:05,180 --> 00:16:10,902
Tua-i-ll’ caliyaurcama cali mingeqsaurcama tua-i

166
00:16:10,916 --> 00:16:16,449
Ukut-ll’ angliriluteng ukut yuungnaqengluteng paniinka.

167
00:16:17,289 --> 00:16:21,078
Caliurnaunka mingqurluki-ll’.

168
00:16:21,424 --> 00:16:30,324
Iliini enaitnun it’lartua cailkama tauna im’ mingqelqa. Umyuaqa tang pinaurtuq.

169
00:16:30,691 --> 00:16:36,280
Cunawa-m’ tua-i assircaarluku call’ tauna uitaarkaq cailkamtelluku.

170
00:16:36,293 --> 00:16:40,149
Iliinun panima iternaurtua neat.

171
00:16:41,385 --> 00:16:45,874
Aren, caliallrenka-ll’ makut kenkumaluteng.

172
00:16:46,347 --> 00:17:00,436
Tua-i-ll’ tuaten piama waniwa irniamni five girls, malruk, atrit aperngaitanka, wii tangerturallemni neat.

173
00:17:00,827 --> 00:17:04,072
Kass’at apqiitnek neat.

174
00:17:04,646 --> 00:17:09,802
Assirtuk. Tamarmeng assiryaaqut.

175
00:17:09,820 --> 00:17:18,943
Tua-i-ll’ waten piunga: mingqaallrenka aturiallrenka taukuk care-aqapiarluki.

176
00:17:18,953 --> 00:17:27,764
Arcaqerluni-am aipaan care-aamiki eniinun itraqama tua-i tanglaamteki

177
00:17:28,819 --> 00:17:41,995
Kiagmi caliallrenka mingqaat atkuut, piluguut, furs, fur clothes kiagmi tangerqayuitanka eniin iluani, nothing.

178
00:17:42,279 --> 00:17:44,890
She put them away.

179
00:17:45,825 --> 00:17:48,414
Iciw’ put away-larai.

180
00:17:48,428 --> 00:17:57,783
Kass’ani nallunritua fur-at uitavingqertut pitalqellriamek enemek.

181
00:17:57,789 --> 00:18:02,478
Kiircetevkenani, nengllirpek’nani, maybe meduim.

182
00:18:02,498 --> 00:18:04,998
Tua-i-ll’ fur-ani assirluteng.

183
00:18:05,001 --> 00:18:16,001
Atam cat wani makut skin-at agaurarqameng years and years aturviirutetuut uuluteng.

184
00:18:16,785 --> 00:18:21,152
Tegukumni-ll’ una atkuk allegluni. Uuluni.

185
00:18:21,509 --> 00:18:27,331
Tua-i-llu waniwa niicuilkemnek makuni TV-ni qalartua.

186
00:18:27,340 --> 00:18:32,729
Amlleq qalartelartuq avani imumi tamakunek.

187
00:18:32,738 --> 00:18:43,360
Mat’um nalliini arcaqalriaruuq tukuussiyaagata yuut Agayutem cikiutekngateng cat.

188
00:18:43,368 --> 00:18:47,346
Enem iluani cat Agayutem cikiutekai.

189
00:18:47,365 --> 00:18:53,499
Arnam take care-ararkaugai assirluki.

190
00:18:53,539 --> 00:18:58,261
Ilii angutem pituuq atam.

191
00:18:58,276 --> 00:19:01,587
Wii waniw’ nengaungqertua ayuqenrilngurnek.

192
00:19:01,741 --> 00:19:06,475
Iliin uinga nuliani ikayuayunqeggluku.

193
00:19:06,484 --> 00:19:10,873
Irnianka-w’ tua-i tuaten ayuquten ilait.

194
00:19:10,887 --> 00:19:15,375
Iliin-llu uinga uitauratuluni.

195
00:19:15,388 --> 00:19:19,543
Arnii nallmikun kiiryugluni caliluni.

196
00:19:19,551 --> 00:19:23,907
Angutiin-llu ikayuyuunaku, angutnguami-wa.

197
00:19:23,916 --> 00:19:32,383
Angutet qagaani caliarkaungameng outside work, arnaq-llu enem iluani inside work.

198
00:19:32,511 --> 00:19:39,278
Tau͡gaam ayuqenrilata yuut ayuqenrilngurnek-am ukut paniinka aipangqelartut.

199
00:19:39,412 --> 00:19:47,578
Ilait tang nuliat, tamakut-am wii assikpiaranka aipait makut aipateng care-aqait.

200
00:19:47,593 --> 00:19:49,681
Angli-ll’ taumi assirpaa.

201
00:19:50,138 --> 00:19:52,215
Pituaput.

202
00:19:52,760 --> 00:19:54,882
Keneknaqluteng.

203
00:19:55,109 --> 00:20:01,009
Uitauryulriit waten, qaill’ atak’ apqerlaku?

204
00:20:01,424 --> 00:20:04,924
Mat’um nalliini-llam qanlartut, "Weird."

205
00:20:04,940 --> 00:20:08,473
Weird-aq una wii taringyuitaqa.

206
00:20:08,481 --> 00:20:12,292
Tuar-llu tang tauna tuaten uitauralria weird-alria.

207
00:20:14,591 --> 00:20:22,425
Wiinga atam qalartaqama temcinarqellrianek avuaqluku pituunga.

208
00:20:22,472 --> 00:20:28,183
Tua-i man’a maa-i arcaqerluku qanruteksullruaqa.

209
00:20:28,192 --> 00:20:43,159
Makut teenager-aat mat’um nalliini catussiyaanritellrat I sorry for them.

210
00:20:44,254 --> 00:20:52,521
Aanait-llu caqtarturnaurtut, pania-wa un’ inarrluni naaqillria.

211
00:20:52,860 --> 00:20:57,616
Tua-i-w’ puqiameng pillilriit kalikanek.

212
00:20:57,624 --> 00:21:04,546
Ilii-ll’ apqiitnek video, teng teng teng teng teng.

213
00:21:05,202 --> 00:21:17,080
Aqumluni couple hours calinami nangerrluni aanani ikayurluku wall’u atani.

214
00:21:19,121 --> 00:21:22,210
Tua-i makunek qalartua.

215
00:21:25,048 --> 00:21:37,193
Ilakelaatgu-llu Agayun, Agayutem cikiuta enem iluani take care-arnarqelliniut assircaarluki.

216
00:21:39,366 --> 00:21:53,744
Tamaa-i tamana arcaqerluku imku’rqa, qanruteksullruaqa caliarkaq amllepiassiyaagan mat’um nalliini enem iluani.

217
00:21:54,135 --> 00:22:00,813
Arenqiatuq nerlaamta-llu taqnaurtukut tang estuuluq pengilun’ erurarkat.

218
00:22:00,825 --> 00:22:06,092
Wall’u qulqitet ingkut erurarkarugaat.

219
00:22:07,111 --> 00:22:11,700
Tua-i-ll’ aanaq una caqtarturluni.


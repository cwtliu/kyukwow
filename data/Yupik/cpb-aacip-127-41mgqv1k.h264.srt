1
00:00:12,380 --> 00:00:17,080
W-I-N-I-(F-R-E-D)

2
00:00:17,085 --> 00:00:18,945
W-I-N-I?

3
00:00:19,050 --> 00:00:20,670
Last name-an-mi?

4
00:00:20,675 --> 00:00:22,115
Beans.

5
00:00:22,480 --> 00:00:26,020
Beans? Beans-aartangqertuq, Bean-artarluni-llu.

6
00:00:26,025 --> 00:00:28,545
Beans, yaa, yaa. (Beans.)

7
00:00:29,320 --> 00:00:33,190
Kitak’ im’unek

8
00:00:33,333 --> 00:00:45,778
Qaillun wani makut taangamek arenqiallugutelget nunani kingunemteńi wani

9
00:00:46,214 --> 00:00:53,003
Iciw’ amlleret waten pilalriit: "Qanrucunaituq tua-i. Tauna wani qanrutnermek taq’uq."

10
00:00:53,015 --> 00:01:00,082
Tamatum wani, tamakut wani ikayuryugngacimteńek qaillun qanrutqerkut.

11
00:01:00,598 --> 00:01:10,042
Tua-i-wa tuaten makut iqlutuuyulriit, kiingan-llu taangamek pivkenaku nallunrilkeput.

12
00:01:10,546 --> 00:01:16,991
Ayuqenrilnguut iqlutmun yuuyarat amllellriit.

13
00:01:17,710 --> 00:01:24,807
Umyuarteqsunaitukut waten ilamteńek, iciw’ iqlutuuyugniluku.

14
00:01:25,087 --> 00:01:30,154
"Tua-i una piyunaituq. Arenqiatuq. Tua-i uitali."

15
00:01:30,164 --> 00:01:32,887
Tuaten pinarqenritaakut.

16
00:01:34,021 --> 00:01:41,732
Tua-i wiinga waniwa irniaqa, wangnek example-autekqerlua.

17
00:01:41,738 --> 00:01:50,371
Irniaqa wii waniwa tua-i cakneq ilamini qanrucunaunani cakneq yuuguq.

18
00:01:50,704 --> 00:01:52,970
Yuut-llu nalluvkenaku.

19
00:01:52,980 --> 00:01:56,202
Qanrut’nge’rmi niicuitqapiarluni.

20
00:01:57,032 --> 00:02:03,176
Tua-ll’ wii pikngamku tua-i qanrutengnaqura’rqa.

21
00:02:04,309 --> 00:02:11,087
Iciw’ kenekngamku waten, waten pingaunii, waten pisciiganii:

22
00:02:11,094 --> 00:02:15,305
"Arenqiatuq una. Tua-i anli maaken enemnek."

23
00:02:15,484 --> 00:02:19,362
Tuaten pingaitua wii.

24
00:02:19,376 --> 00:02:23,609
Wii pikaqa. Kia pikenritaa.

25
00:02:24,421 --> 00:02:31,788
Wii irniaqluku anglicallruaqa.

26
00:02:32,243 --> 00:02:43,376
Cali wii pikarkauluku qayutun tayim’ anerteqellma taktaciatun, ellii-llu anerteqellran taktaciatun.

27
00:02:43,868 --> 00:02:49,868
Niitenrilengraan qanruqu’urluku, qanrutengnaqluku.

28
00:02:50,197 --> 00:02:56,663
Wani mikellrani ayagnirluki tua-i qanrutengnaquraasqellaqait.

29
00:02:57,147 --> 00:03:00,936
Wiinga-w’ mikelemni qanrutengnaqellruatnga.

30
00:03:00,950 --> 00:03:05,361
Cunawa qanrutengnaqellrulliniatnga uumikengramteng.

31
00:03:05,375 --> 00:03:11,186
Umyuamni cakneq iliikun uumikaqluki qanrutengnaqestenka.

32
00:03:11,535 --> 00:03:14,713
Tau͡gaam kiuyuunaki.

33
00:03:15,843 --> 00:03:21,265
Ak’a qanrutellruatnga kiumralria-gguq waten ayuqeciquq.

34
00:03:21,727 --> 00:03:30,038
Cali qanrutellrulua ak’a qenqertellria-gguq waten qanrutniluni waten-gguq ayuqeciquq.

35
00:03:31,488 --> 00:03:41,030
Iciwa angenrilnge’rma, ayaniriksailnge’rma tuaten pillerkaqa aliklallruaqa.

36
00:03:41,353 --> 00:03:45,031
Tua-i-w’ ak’a miklemni qanrutellruatnga.

37
00:03:45,533 --> 00:03:49,488
Niiculua-llu yuullrunricaaqua

38
00:03:49,499 --> 00:03:54,688
Tau͡gaam imkut qanruyutenka eneqaqa’aqluki pilallruanka.

39
00:03:57,220 --> 00:04:04,464
Tuaten pimakuni yuum kinguneni nalluyagutevkenaku

40
00:04:04,471 --> 00:04:12,726
Tuaten tauna niicuilengraan pingnatuukuniu wangni assinruurtuq.

41
00:04:13,470 --> 00:04:16,537
Tua-i-wa elliin pikngamiu.

42
00:04:16,814 --> 00:04:28,166
Niitlalriakut-llu canek makunek neqkamteńek, qang’a-llu arnani wangkuta mingqaamteńek aturall’erkanek

43
00:04:28,173 --> 00:04:32,984
Kia-gguq piusngaitaakut. Wangkutnek-gguq pingnaqciqaput.

44
00:04:33,119 --> 00:04:42,985
Tua-i tauna irniarput tuaten assiicukan, niicunricukan-llu, tua-i iqlutuuyukan

45
00:04:42,991 --> 00:04:45,991
Kia qagkut piusngailngataakut.

46
00:04:46,000 --> 00:04:51,345
Wangkuta wangkutnek tau͡gaam pingnaqluku piciqerput.

47
00:04:53,355 --> 00:05:01,088
Tua-i-gguq una tan’gaurluq au͡gkut yuut qaneryaraqekiit Yupiit.

48
00:05:01,093 --> 00:05:05,371
Tan’gaurluq-gguq una cimiryuumauq.

49
00:05:05,495 --> 00:05:11,895
Yuucini-gguq quinagyagutarkaugaa.

50
00:05:13,256 --> 00:05:21,500
Una-gguq tauna-llu tua-i arcaqerluku alikelqa tamaani tua-i murilkengamki qaneryarat.

51
00:05:21,850 --> 00:05:32,728
Una-gguq tau͡gken arnaq tuaten ayuqekuni capernarqenruuq cimillerkaa yuucini, piciryarani

52
00:05:32,738 --> 00:05:39,161
Iciw’ tamaaken kanaken ayagluku cimircetengnaqenrilkumteggu.

53
00:05:40,368 --> 00:05:43,357
Cimiryaaqeciqaa-gguq waten.

54
00:05:44,092 --> 00:05:54,615
Iciw’ avani wangkutnek uingyuitellemteńek, uingyuitellermeggni.

55
00:05:55,368 --> 00:06:00,334
Cimiryaaqeciqaa-gguq uum waten-llu ukurriskuni.

56
00:06:01,146 --> 00:06:06,380
Ak’anivkenaku-gguq ayuqucivialuni ataam teguciqaa.

57
00:06:06,659 --> 00:06:18,037
Tuatelluku arnani wangkuta ayagmek tua-i ellicangnaqluta-llu ayuqucirtungnaqluta-llu pitullinikaitkut.

58
00:06:18,463 --> 00:06:21,996
Tua-i cali waniwa taangamek mat’umek

59
00:06:22,638 --> 00:06:29,905
Arcaqerluni man’a iqlutuuyaraq kayungengami

60
00:06:31,009 --> 00:06:39,709
Tamiinun arnanun, angutnun-llu, nasaurlurnun, tan’gurrarnun-llu

61
00:06:40,688 --> 00:06:49,199
Tamana iqlutuuyaraq tua-i taangamek tapirluni kayutengami caknaanarivsiartuq.

62
00:06:49,837 --> 00:07:01,292
Tuaten wangkuta maa-i tuaten niicunrilengraan, taangamek-llu niicunrilengraan tua-i piqa’aqluku.

63
00:07:02,089 --> 00:07:10,834
Taangarniluku-llu cellangengraan uumik’ngartevkenaku tangellrani.

64
00:07:12,454 --> 00:07:16,220
Tau͡gaam kenkellerput nasvaumaluku.

65
00:07:16,290 --> 00:07:25,012
Nallunricetengnaqluku kenkellerput iciw’ aanaulriani kenkellerput.

66
00:07:25,023 --> 00:07:35,312
Cali taangiqnginanrani uumikualuku pivkenaku.

67
00:07:35,627 --> 00:07:45,627
Cali enemteńi tamaani uitaluni avaqliqnginanemteńi tuaten piyukan qimagavkenaku.

68
00:07:46,753 --> 00:07:54,575
Alingnarqengnaqluni-ll’ piyaaqeciqngatuq. Ingluturtailkuni pingaituq.

69
00:07:58,257 --> 00:08:03,121
Cali taangiqellran kinguani

70
00:08:03,131 --> 00:08:09,797
Assinrilngurmek-llu iciw’ tamaani enemi-llu pingraan, wiinga-wa ayuquciqaqa:

71
00:08:10,614 --> 00:08:14,292
Qimanritengnaqluku, unitenritengnaqluku.

72
00:08:16,880 --> 00:08:22,158
Iciw’ alikenruaqa kingumni qaill’ pillerkaa.

73
00:08:23,636 --> 00:08:31,525
Naliak-llu cumilnguluni uniskumteńi kiirrarmi-llu tamaani pikuni naliak-ll’ cumilnguciqa?

74
00:08:31,542 --> 00:08:38,198
Qang’a-llu-qaa caskumek tegulluni ellminek akngirtengnaqluni piciquq.

75
00:08:38,565 --> 00:08:47,399
Tua-i tau͡gaam tamaantengnaqlua ukanirpak wii yuugua, aipamni-llu.

76
00:08:49,097 --> 00:08:56,041
Cali tuaten unuaquani tauna irniaqa taangiqellrukan

77
00:08:56,464 --> 00:09:02,608
Unuaquani qarulluku, egmian-llu nunurpek’naku.

78
00:09:04,041 --> 00:09:13,941
Qarulluku imucetun pilallemtun camek quyacetaarluku, apluku caqatallranek-llu.

79
00:09:13,951 --> 00:09:25,107
Tauna kiingan taangiqellra akwaugaq, qenqerrartellrukan-llu qenqertellra ciumek alairtevkenaku.

80
00:09:25,899 --> 00:09:35,288
Wiinga-llu alingellrukuma tua tamakut pugerqevkenaki, tau͡gaam qarulluku.

81
00:09:35,587 --> 00:09:42,098
Qanerlalriit-llu maa-i tangerrlaqenka-llu wii hangover-arluki, yuussugluki.

82
00:09:42,108 --> 00:09:46,871
Naliak-ll’ yuussuinanermini qenqercukaarngatuq.

83
00:09:47,829 --> 00:09:55,084
Tuatnanriqan tau͡gaam, anglaningkan, qanenqegcangluni-llu pikan

84
00:09:55,096 --> 00:10:01,685
Tuani-w’ tua-i hangover-aallermini-ll’ qanenqegcanrilngatuq.

85
00:10:03,173 --> 00:10:12,384
Qanenqegcarluni-llu pingkan nutaan, neryuniunrillrani-llu

86
00:10:12,395 --> 00:10:20,228
Nutaan akwaugarpaumainanrani-llu qang’a-llu-qaa nutaan taumek qanrulluku.

87
00:10:20,239 --> 00:10:25,495
Nunurpek’naku-llu, qanenqegcaaraulluku tau͡gaam.

88
00:10:25,508 --> 00:10:35,464
Qaillun elpet alingellren, qaillun-llu unitellerkaa alingellren nalqigulluku, nalqigutepiggluku.

89
00:10:35,468 --> 00:10:38,168
Nunuavkenaku.

90
00:10:39,858 --> 00:10:46,158
Naliak tuani umyuarniurciquq cakneq.

91
00:10:46,925 --> 00:10:49,336
Umyuarniurluni.

92
00:10:49,361 --> 00:10:53,883
Kenekniluku, kenkellren-llu nasvagluku.

93
00:10:53,897 --> 00:10:59,897
"Kenekngamken, waten pisqenrilamken maantaurallruunga."

94
00:11:03,900 --> 00:11:08,344
Tamana umyuarteqelqa qanrutekluku.

95
00:11:10,671 --> 00:11:20,138
"Keneknilaqevnga-llu elpet. Kenkepigeskuvnga," iciw’ tuaten pinqigtesqumavkenaku.

96
00:11:20,947 --> 00:11:25,230
Cali agayulluku kesianek.

97
00:11:25,240 --> 00:11:30,852
Tuatequatevkenaku, tuatequatarkauvkenaku.

98
00:11:30,865 --> 00:11:37,421
Umyuamni wii tuatequatarkauluki irnianka irniaqenritanka.

99
00:11:38,093 --> 00:11:43,393
Kesianek tau͡gaam agayulluki, kaigalluki.

100
00:11:43,405 --> 00:11:52,661
Tua-i tamana-llu kesianek maa-i yunraput makut tamakunek-llu niiterrlainaryunritliameng

101
00:11:52,673 --> 00:11:57,928
Agayuvigmun-llu taqluteng ayagayuumiitlalriit.

102
00:11:58,684 --> 00:12:08,518
Tua-i tau͡gaam taumek pingraan wii qanrucuglaranka ukvesqelluki.

103
00:12:08,685 --> 00:12:15,340
Cali waten cailkanek qanruciaqama, tua-i irniaqengramki-ll’ qanruciaqama

104
00:12:16,196 --> 00:12:20,918
Ukveresqumaluki qanrutlaranka.

105
00:12:21,411 --> 00:12:32,453
Kina imna camek pingnatulria, arcaqerluni-llu taangamek pingnatulria, qang’a-llu-qaa mat’umek melullermek pingnatulria

106
00:12:33,635 --> 00:12:41,169
Camek ukvelirluni ikayurcirluni piarkaungatuq wangni.

107
00:12:42,863 --> 00:12:49,296
Ukveritqapiarluni yuk ping’e’rmi kayungqerrngaituq.

108
00:12:51,084 --> 00:12:54,395
Aipaagnek ukverluten.

109
00:12:54,503 --> 00:13:01,136
Agayuvik, agayuviim piciryaraa ukvekluku.

110
00:13:01,149 --> 00:13:06,060
Ukvekesciigalkuvgu-llu agayuviim piciryaraa

111
00:13:06,068 --> 00:13:13,824
Yupiit qantuut agayuviim alerquutain cangalkenrilkaitnek.

112
00:13:13,886 --> 00:13:21,126
Yupiit qaneryarait ukvekluki agayuviim piciryarai piyunrilkuvki.

113
00:13:21,126 --> 00:13:29,348
Yupiim qaneryaraa ukvekluku, atungnaqluku, cali niitengnaqluku.

114
00:13:29,931 --> 00:13:38,220
Cangalliurngaituq Yup’ik iciw’ ak’allaurteqalria apeskani yuum

115
00:13:38,425 --> 00:13:47,792
Ayuqucirtuutmek, ciunerkamek apeskani wangni quyaciquq cakneq, cakneq.

116
00:13:48,014 --> 00:13:51,947
Taumek apeskani quyaciquq wangni.

117
00:13:52,344 --> 00:14:02,288
Wii maa-i calingring’e’rma-llu yuut ap’artaqatnga cakneq qamaken ircaqumnek quyalua pitacimtun.

118
00:14:02,299 --> 00:14:07,510
Qaneryararrarmek Yup’igtarrarmek

119
00:14:07,512 --> 00:14:15,190
Waniwa arnangiaraurcama arcaqerlua imkut Yup’igtaat tuarpiaq kayuriluteng wangnun taigut.

120
00:14:15,579 --> 00:14:20,890
Tua-i-wa cangallrunritliniata mat’umi agayuviim Qaneryaraani.

121
00:14:20,908 --> 00:14:31,130
Tua-i cakneq kayuqapiggluteng assiqapiggluteng-llu wangni qaneryaraulliniut au͡gkut Yupiit qaneryarait, alerquutait.

122
00:14:31,404 --> 00:14:36,038
Tamakut tua-i taumek tuaten qanertua.

123
00:14:36,051 --> 00:14:43,428
Cali eglerrnginanemni ukani irnianka ukut waniw’ anglilriit.

124
00:14:43,435 --> 00:14:47,224
Nayunrirlua-llu, ellmeggnek yuungnatugluteng.

125
00:14:48,302 --> 00:14:56,936
Qanrutlaranka peng’gartesqevkenateng-ll’ waten-llu uluumavkenii tau͡gaam pituatnga.

126
00:14:57,591 --> 00:15:04,058
Waniwa-llu phone-angamta phone-artura’aqlua-llu pituatnga.

127
00:15:04,068 --> 00:15:08,323
Phone-aitevkangnaqlua-llu pilaraatnga nallunaunateng.

128
00:15:08,691 --> 00:15:18,691
Tua-i waten phone-arlua-llu tuqluraqamegteńga peng’gartesqevkenateng-llu piaqatnga

129
00:15:19,396 --> 00:15:23,129
Waten, waten pituanka:

130
00:15:25,601 --> 00:15:31,245
"Camek-mi peng’garciqsiken taangam avatiini?"

131
00:15:31,263 --> 00:15:40,885
Wangni taangam avatii camek peng’garucirkaitua

132
00:15:41,580 --> 00:15:44,269
Iciw’ nangteqenrilkata.

133
00:15:46,153 --> 00:15:52,753
Tua-i-llu ataam cali wii qanrutaqluki iciw’ taangaqusqumanricaaqluki.

134
00:15:52,760 --> 00:16:00,038
Makut-llu aanait, irnianka irniangelriit taangaqusqumanritanka.

135
00:16:01,038 --> 00:16:08,760
Tangalirtungnaqluki amllernek assiilngurnek, assilriarunricaaqua.

136
00:16:08,772 --> 00:16:12,727
Tangalirtungnaqluki anglicangnaqellruanka.

137
00:16:12,735 --> 00:16:19,602
Taangangnaqevkenii, agayuvigmun-llu ayautengnaqaqluki.

138
00:16:19,997 --> 00:16:24,975
Tua-llu tuaten phone-mi qanrutaqatnga pilaranka

139
00:16:24,984 --> 00:16:34,106
Qang’a-llu-qaa tuaten akwaugaani-llu taangiqellruaqan arcaqerluki makut angutet pinarqelliniut.

140
00:16:35,826 --> 00:16:38,559
Qanrutellruaqamki pilaranka

141
00:16:38,567 --> 00:16:47,112
"Kenekngamci ukanirpak wii taangangnaqellrunritua nanikuasqenrilamci."

142
00:16:47,123 --> 00:16:52,956
Tangerrlaata-llu ilameggnek taangiqellrianek-llu angayuqaalegnek.

143
00:16:52,969 --> 00:17:01,569
Kusguryugluteng-llu itrutlaata nerucugluki-llu, mom-ii-gguq daddy-a-llu taangiquq.

144
00:17:01,797 --> 00:17:08,841
Tua-i takumcuyullratnek cakneq quyatullruunga cakneq ilumnek.

145
00:17:10,102 --> 00:17:14,069
Tua-i qanrutlaqenka tamatumek tuaten.

146
00:17:14,692 --> 00:17:21,937
"Kenekngamci wii nanikuavkangnaqluci anglicallrunritamci.

147
00:17:22,400 --> 00:17:27,941
"Akinaurlua-llu elpeci kenkepigglua

148
00:17:28,510 --> 00:17:39,287
"Tuaten taangamek tamatumek pisqumanritlemnek umyuaqlua pinritengnaqaqluci pici."

149
00:17:39,293 --> 00:17:45,304
Tua-i taumek tuaten qanrutlaranka taumek akinauresqumalua.

150
00:17:46,984 --> 00:17:50,014
Kenkellriani irniaq

151
00:17:50,543 --> 00:17:56,554
Nunurleraluki-llu waniw’ pilaqeput irniaput.

152
00:17:56,556 --> 00:18:00,278
Iciw’ wiinga-w’ pillrukenka avaqliqlemni.

153
00:18:00,294 --> 00:18:04,350
Amta-ll’ kenekluki, amta-ll’ nunurlenricunaunanki.

154
00:18:04,364 --> 00:18:12,486
Nunurlerraarluki ataam qarulluki, kenkelqa imna nasvagluku.

155
00:18:13,031 --> 00:18:18,442
Tauna-llu im’ nunurleruteka qanrutekluku, "Tuaten pisqenrilamken."

156
00:18:19,020 --> 00:18:24,965
Watua maa-i arcaqerluteng caperrnarivsiartut waten.

157
00:18:26,109 --> 00:18:36,642
Wangkuta Yup’igni, Kass’am-llu piciryaraan akuliigni qukaani tuarpiaq maku’urluut.

158
00:18:36,646 --> 00:18:43,213
Wiinga waniwa tutgara’urluunka ukut tua-i akuliigni tuar uitalriit.

159
00:18:43,713 --> 00:18:54,713
Pingraan tau͡gaam tua-i nani maani-llu qitevterrlainarluteng-llu maa-i tutgara’urluput, wiinga-w’ tutgara’urluunka pingut.

160
00:18:55,228 --> 00:19:02,883
Tua-i puqigtacirramtun nani maani qanrusnguaqangnaqa’artaqluki pilaryaaqanka.

161
00:19:02,950 --> 00:19:07,306
Tuarpiaq niicugniyuumiilnguut-llu pilkiagaqluteng.

162
00:19:07,315 --> 00:19:12,248
Qang’a-llu-qaa piciunrilkelkialuki tuaten cat pilkiagaqluteng.

163
00:19:12,422 --> 00:19:18,810
Tau͡gaam tua-i pingraata tuaten pingnaqaqluki pinarqelliniut.

164
00:19:19,466 --> 00:19:27,400
Cali tuaten arcaqalriamek niicunritniluku tuatequanarqenritliniuq.

165
00:19:27,628 --> 00:19:36,961
Niitenrilengraan cam iliini umyuarniurciquq qaruqurteḿinek uumek.

166
00:19:36,977 --> 00:19:42,622
Keneksukluni cam iliini umyuarteqciquq, umyuarteqciqliniuq.

167
00:19:42,951 --> 00:19:56,128
Wiinga tua-i imkut anglillemni kenkenricuklua umyuarteqlallrulrianga tamakut tuaten qanrutestenka.

168
00:19:57,574 --> 00:20:01,808
Cunawa keneklua qanrutlallrullinikiitnga.

169
00:20:01,821 --> 00:20:08,310
Tamana tua naspertukluku tamaa-i qanrutengnaqu’urlaranka.

170
00:20:08,316 --> 00:20:11,694
Makuungraata-llu cailkaungraata

171
00:20:12,857 --> 00:20:23,546
Iciw’ counselor-aulqa nallunrilamegteggu kingunemni-wa piqerlaraatnga.

172
00:20:23,750 --> 00:20:30,661
Iluteqaqameng-llu, qang’a-llu-qaa yunraunrilnge’rmeng, qan’ga-llu-qaa temirteńgunge’rmeng.

173
00:20:31,400 --> 00:20:43,412
Tamanek ap’artestenka cakneq ilumnek iciw’ tunrirlua piunrilkevkenii uumek cellangcarviklua pianga.

174
00:20:43,423 --> 00:20:48,467
Cakneq tunrirlua pitacirramtum pingnatuglaranka.

175
00:20:48,652 --> 00:20:57,519
Tua-i kasngukevkenaku-llu yuuciqa, ikiuyugluteng-llu irnianka pillrat kasngukevkenaku.

176
00:20:57,524 --> 00:21:00,224
Tamana-llu example-autekluku.

177
00:21:00,239 --> 00:21:04,483
Tua-i-wa tayima akleng tauna qanrutestailkuni

178
00:21:04,492 --> 00:21:12,358
Kiirrarmi tuaten ayuqsukluni umyuarteqluni tua-i assingnatugluni-llu naliak pingaituq.

179
00:21:12,509 --> 00:21:17,520
Tua-i tamakut-llu irnianka qanrutekluki

180
00:21:17,532 --> 00:21:25,399
Arenqilirrlainarluni, aanaulria arenqilirrlainarluni, anglanirrlainarluni-llu

181
00:21:25,405 --> 00:21:33,471
Ukunek quyakellerminek irniamek irniurngaicugnarquq, anglicaringaicugnarquq.

182
00:21:33,478 --> 00:21:42,578
Cam iliini iluteqeqaqluni, cam iliini cakniuqaqluni yuuciqsugnarquq.

183
00:21:44,889 --> 00:21:47,789
Alingcirarautngunrituq.

184
00:21:47,804 --> 00:21:53,438
Tau͡gaam wiinga atullruamku tua-i tuaten ayuquciatun qanrutkaqa.

185
00:21:53,449 --> 00:21:54,627
Tua-llu?

186
00:21:54,640 --> 00:21:55,640
Yaa.

187
00:21:58,053 --> 00:22:00,086
Oh, nangqatalliniuq.



1
00:00:03,800 --> 00:00:12,450
Aren tua-i waniw’ tuaten ayuqellruunga. Ava-i qanemcitamken.

2
00:00:14,290 --> 00:00:16,890
Ayagtukuk-qaa? Assiriuq?

3
00:00:16,895 --> 00:00:25,125
Kitak’, kitak’ makut wani assilriit qanernailnguut angalkuut canek calilallruat?

4
00:00:25,385 --> 00:00:30,275
Yugnek tuunriskenglallruut assirivkaraqluki

5
00:00:30,355 --> 00:00:37,255
Naulluulrianek-llu tuunriskengaqameng assirivkaraqluki camek iquaraunaki.

6
00:00:37,645 --> 00:00:42,815
Assirivkaraqluki cayugnairucelluki.

7
00:00:43,475 --> 00:00:52,610
Wani-llu qasgimi tuunriaqameng imkut umyuarrlulriit yuk tauna pillrulliniaqatgu

8
00:00:52,610 --> 00:01:06,120
Angalkut ilait camek-wa catailnguq man’ teguarkamek-llu catailnguq waten tua-i talliteng piqerluki cayuurata

9
00:01:06,120 --> 00:01:09,280
Cayuuqengarkailnguut-wa camek.

10
00:01:09,285 --> 00:01:16,175
Cayuurata angalkut-ll’ iliit taklainanermini makqetaaraqluni.

11
00:01:16,855 --> 00:01:24,795
Tua-i-gguq tauna taum naulluulriim naulluuvkartii

12
00:01:26,130 --> 00:01:33,960
Tua-i qaillun meci’irviinateng uitalallruut tuaten pik’ngait.

13
00:01:34,740 --> 00:01:40,580
Makqetaalalriit meci’irviinateng uitalallrulliniut.

14
00:01:41,265 --> 00:01:45,415
Qaillun-llu pillrunritniluku qanerviinateng.

15
00:01:47,775 --> 00:01:49,125
Tua-i.

16
00:01:49,405 --> 00:01:55,100
Tuaten tua-i yuut amlleret cali qinuciaratullruut.

17
00:01:55,100 --> 00:02:01,750
Ilaita angalkut makut qanernaarailnguut tuunritaqamegteki-llu

18
00:02:01,750 --> 00:02:07,820
Au͡g’arilluki tuavet naivtaqluki umyuarrlulriamun angalkumun.

19
00:02:08,150 --> 00:02:11,390
Tuaten tua-i ayuqellruut.

20
00:02:11,395 --> 00:02:15,615
Naivvluki, ellaitnun tunluki

21
00:02:15,660 --> 00:02:28,990
Nalluatgun-llu wall’u maaggun tua-i naw’un tangrrumanrilngurkun tua-i ellaita tua-i atungaqluku tuaten umyuarrlullerteng.

22
00:02:29,600 --> 00:02:36,260
Ellaita tua-i ellaitnun tut’aqluni umyuarrlullrat.

23
00:02:36,265 --> 00:02:39,315
Tuaten ayuqellruut.

24
00:02:39,395 --> 00:02:45,485
Tua-i qaqilluki-llu nallunritenrilkenka

25
00:02:45,485 --> 00:02:50,115
Ilait tau͡gaam tua waten tua niigartetullruanka.

26
00:02:50,115 --> 00:03:02,305
Ii-i, kitak’ ellangyugallerpeni imumi tayima, arcaqerluku una erneq tekilluku

27
00:03:02,305 --> 00:03:11,225
Qanruyun eneqak’ngan cali, cali umyuarpeni mistuluni uitalria qanrutkeqerru

28
00:03:13,350 --> 00:03:20,610
Qanruyutet niitelalten imumi avani nasaurlullraullerpeni ciuliarpenek.

29
00:03:20,615 --> 00:03:25,275
Atam, avani tang ciuqvaarni

30
00:03:27,770 --> 00:03:36,880
Qalarutestemta imkut qalarutetullrukaitkut tuar tang nunulriit.

31
00:03:37,590 --> 00:03:48,540
Wangkurlumta niicugninaurtukut pekviirulluta aqumluta, kiiryungluta-llu, unateput-llu mecungengluteng.

32
00:03:49,000 --> 00:03:52,850
Pek’arrviirulluta qanrutaqatkut.

33
00:03:52,856 --> 00:03:55,981
Waten imum aanama pitullruanga:

34
00:03:56,000 --> 00:04:04,500
"Kitak’ qanrutestevnek niiskuvet qanrutestevet qanra tangvakiu taqvianun.

35
00:04:04,507 --> 00:04:12,069
"Tuaten-llu pingalengraaten ulu’urteksaunaku taqvianun qanrakun tangvalaqiu."

36
00:04:14,357 --> 00:04:19,607
Tua-i alerquasteka call’ aturluku tuatnalallruunga.

37
00:04:19,614 --> 00:04:29,676
"Nunurngalengraaten tangvaurqiu qanrakun. Taqkaten tau͡gaam nutaan ulurluku."

38
00:04:29,689 --> 00:04:32,552
Tuatnalallruunga.

39
00:04:32,564 --> 00:04:41,389
Ilumun tuatnatulleq yuk qanruyutellminek nalluyaguciyuitelliniuq.

40
00:04:41,420 --> 00:04:46,095
Maa-i pekviirulluta niicugnilalluukut.

41
00:04:46,101 --> 00:04:57,001
Taqkacagaakut tau͡gaam taum qanrucilriim nutaan tua-i nangerrluta tua-i unitaqluku.

42
00:04:57,020 --> 00:05:05,220
Taqeqapiariikut tau͡gaam unilluku nangertaqluku, taqeqaqakut tau͡gaam.

43
00:05:05,227 --> 00:05:14,814
Nunurnganata niicugninauput. Nekanaqnganateng, nunurnganateng pinaurtut.

44
00:05:15,102 --> 00:05:23,564
Aren, maa-i tang ayuqucirtuutellrit tailait. Tekitaqamki elitaq’laqenka.

45
00:05:23,577 --> 00:05:26,752
Elitaqaqluku ca tamalkuan.

46
00:05:26,771 --> 00:05:34,096
Elitaqa’artaqluku imna qanerturalriit qanrutkvakalallrita ilait.

47
00:05:34,102 --> 00:05:38,027
Caugat tamakut wani ilait qanruyutet?

48
00:05:38,046 --> 00:05:42,558
Pulengtaarturluteng-llu qanrut’lallruitkut.

49
00:05:42,571 --> 00:05:49,759
Imna qanruyutellerteng egmirrluku cali pulenglluku call’ qanrutkaqluku

50
00:05:49,772 --> 00:05:59,572
Pulengtaarluku, ataucirqumek niicetevkenaku tau͡gaam pulengtaarturluku niicetaqluku.

51
00:05:59,579 --> 00:06:09,954
Aren, tua-i ilumun piciulriamek qanlallrulliniut au͡gkut ciuqliit yuut tua-i.

52
00:06:09,973 --> 00:06:23,910
Taumek cali imna makunek call’ maa-i waten-llu imkulrianek, makunek-wa qaneryariurteńek ilaitnek Yugnek

53
00:06:23,923 --> 00:06:31,510
Au͡g’na-llu ciuqliq atuyunairutniluku qanelrianek niitaqama

54
00:06:31,523 --> 00:06:41,260
Wall’u au͡gna ciuqliq atuyunairutniluku qanelrianek niitaqama waten umyuarteq’lalrianga

55
00:06:41,273 --> 00:06:47,535
Umyuaqeqalaqka Jesus-aaq waten qanellra:

56
00:06:49,773 --> 00:07:02,486
"Wiinga waniwa Qaneryaraq alerquun piunrirrluku tekitenritua, tau͡gaam qaqicarturluku.

57
00:07:03,173 --> 00:07:14,723
"Carraungraan man’a ciuqlirtaq inerquutellrunirtua watqapik tau͡gaa qaqicarturluku." Qanrutkellrua.

58
00:07:14,730 --> 00:07:22,792
Tua-i umyuaqellagturatuaqa waniwa waten qanellra uum Jesus-aam.

59
00:07:23,118 --> 00:07:30,430
Tua-i waniw’, waniwa tang waniw’ elliama

60
00:07:30,443 --> 00:07:41,518
Imkut qanruyutek’lallrenka tekitaqamki tua-i, yugnek-llu elitaqiaqama

61
00:07:41,537 --> 00:07:50,699
Imkut qanerturallrit qanrit tua-i elitaqa’arrnaunka qanlallrit.

62
00:07:50,712 --> 00:08:05,462
Yuk-llu tauna tuaten qaillun ayuqeciqnilallrat tekitaqan tua-i imna qanrutkumalria tua-i eneqaqa'aqluku qaillun ayuqeciqnilallrat.

63
00:08:06,456 --> 00:08:09,706
Tua-i ayuqelallruut.

64
00:08:09,713 --> 00:08:22,525
Tuamta-llu waniw' qanrusnginanrani qalarusnginanrani-llu yuut iliit nasaurluullgutenka-ll' iliit anngan avavialaraa.

65
00:08:22,651 --> 00:08:27,951
"Alingnaqvaa tanem au͡g’umi. Ciin tanem au͡gna an’a?

66
00:08:28,108 --> 00:08:39,045
"Niicugniyuumiilami-wa tua-i ava-i anllilria elliin umyuani assikek’ni aturturluku yuunaluni.

67
00:08:39,058 --> 00:08:45,420
"Assikek’ngani tekiskuniu yuvrirciqaa ellminek."

68
00:08:46,858 --> 00:08:49,908
Waten qanrutkaqluku.

69
00:08:52,502 --> 00:08:57,727
Assikek’ngaa tangerqaku elliinek tangerciqniluni.

70
00:08:59,171 --> 00:09:02,046
Tua-i waten pinauraat.

71
00:09:04,852 --> 00:09:13,577
Tua-i alerquutet au͡gkut ciuqliit assiilnguunritqapiartut.

72
00:09:13,596 --> 00:09:19,433
Taumek aturtellrit imkut yuunertuluteng-llu yuullrulriit.

73
00:09:19,858 --> 00:09:28,333
Pekcetaqaceteng-llu enruara’urluit cingqurruaqluteng. Tua-i-gguq enemeggnek yuuluteng.

74
00:09:28,339 --> 00:09:33,439
Wall’ tegulautengqelallruut-llu tuntunek curuitnek.

75
00:09:33,796 --> 00:09:43,558
Cingqurrunaurtut. Tuamtellu enekaanun uitallerkaanun elliatni enruara’urlui tuar imkut nut’galalriit.

76
00:09:43,571 --> 00:09:46,996
Tua-i-gguq enemeggnun ekluteng.

77
00:09:47,377 --> 00:09:49,415
Tangerrluku.

78
00:09:49,428 --> 00:09:57,290
Ugaani uum yuuyaraq cupuirluku, unguvayaraq cupuirluku.

79
00:09:57,303 --> 00:10:00,978
Ilait-llu-gguq keggutengnaurtut.

80
00:10:00,997 --> 00:10:09,034
Keggukarangelrianek tamakut pinaurait. Tuarpiaq-gguq keggutait imarmiucinraat.

81
00:10:09,047 --> 00:10:12,822
Tua-i-gguq keggukarangelriit.

82
00:10:13,128 --> 00:10:18,516
Tua-i atak’ wiinga-llu-tuq waniw’ keggukaranglii keggutairutellrianga.

83
00:10:20,591 --> 00:10:23,266
Keggutairuqaarluteng-qaa tamakunek...

84
00:10:23,285 --> 00:10:27,872
Keggutairuqaarluteng tamakunek cimingaqluteng.

85
00:10:27,897 --> 00:10:33,872
Aren, wiinga’urluq tang waniw’ au͡g’utun ayagyuallemtun ellilrianga

86
00:10:33,878 --> 00:10:38,353
Ilngircetaqlua kegguteka una arulangaqan.

87
00:10:38,372 --> 00:10:47,484
Waniwa-llu qavcin ukut arulalriit pingayun, arulangelriit.

88
00:10:47,885 --> 00:11:03,085
Tua-i man’a-llu qulirneq keggutailnguq, keggutairutellria atauciq wani keggutnguara, tuamta-ll’ man’a ukalirneq keggutairulluni, malruk-wa ukuk keggutek.

89
00:11:03,092 --> 00:11:12,742
Man’a-llu atlirneq, kanani-w’ qukami atauciq keggun, ukut-wa tang qavcirraan waniwa uatiini.

90
00:11:12,761 --> 00:11:19,461
Akia tau͡gken man’a atlirneq man’a cali ilangarteksailnguaqtarluteng.

91
00:11:19,555 --> 00:11:28,105
Tamakut-qaa yuunertullret ava-i qanelriaten cingqurruaqluteng enrit.

92
00:11:28,118 --> 00:11:32,593
(Yuunialallruut-qaa aknirqelluteng?) Yuuniarayuunateng.

93
00:11:32,612 --> 00:11:36,912
Akngirrngalnge’rmeng yuuniarayuunateng.

94
00:11:37,094 --> 00:11:43,494
Akekatakiirayuunateng tua-i akngirrngalnge’rmeng pinaurtut.

95
00:11:43,501 --> 00:11:47,288
Enrit-wa cingqurrulriit tuar nut’galalriit.

96
00:11:47,401 --> 00:11:53,001
Elliaqaceteng-llu tua-i mengqullagangnaurtut.

97
00:11:53,020 --> 00:11:59,908
Tua-i-gguq enemeggnun ekluteng iquit yuullermeggnek.

98
00:12:00,758 --> 00:12:16,596
Aren wangkuta-ll’ au͡gna maurlurlurput akleng tua-i upakatarluta-ll’ pekcetaqateng curuanek tuntumek tegulaucirluku tua-i tuatnalalria tua-i.

99
00:12:16,771 --> 00:12:25,271
Ayaulluku-llu kevekluku uitallerkaanun tuavet elliatni acia maqaqluku

100
00:12:25,278 --> 00:12:32,078
Tua-i call’ enruara’urlui cingqurruluteng enemeggnun-gguq ekluteng.

101
00:12:35,272 --> 00:12:42,122
Tauna tua qanemcit’lallruakut cali taum maurlumta ayuqucillminek.

102
00:12:45,004 --> 00:12:53,441
Uingyaaqellruuq-gguq taumek angutet iliitnek, angalkumek-llu-gguq aprumaluni.

103
00:12:54,291 --> 00:13:00,391
Uini-gguq tua-i tauna murilkellrunritaa.

104
00:13:00,685 --> 00:13:07,623
Tua-i canianun-llu-gguq inarcuunani, itraqan-llu-gguq unugmi unitaqluku.

105
00:13:08,161 --> 00:13:13,511
Tua-i caqerluku taum tua-i uingan unitellinikii.

106
00:13:13,518 --> 00:13:19,255
Nuliqsugyaaqeng’e’rmiu-gguq uniteqatarluku uptellria.

107
00:13:20,468 --> 00:13:24,530
Tua-i unitellran kinguani...

108
00:13:24,543 --> 00:13:32,756
Keggani kegga-i qakmani Cakcaarmiunek-qaa niitetuuten Qaluyaat ukatiitni?

109
00:13:32,881 --> 00:13:39,118
Cakcaarmiunek ingrit ukatmun iquitni.

110
00:13:39,631 --> 00:13:44,768
Atam tuani tua-i uinguangyaaqellinilria.

111
00:13:44,918 --> 00:13:50,143
Uinguangyaaqluni allam au͡g’um tekilluku angutem.

112
00:13:50,224 --> 00:13:56,924
Angutem-gguq assipiam Alaskam iluani ayuqailnguum.

113
00:13:58,993 --> 00:14:07,206
Tua-i elliin-llu assikngamiu ingluliurluku yuk tauna nukalpiaq assilria.

114
00:14:08,456 --> 00:14:16,093
Akleng maaten-gguq tang imna caqerluku tua-i, caqerluni-am payugtelliniluni tua-i.

115
00:14:16,106 --> 00:14:23,768
Payugtarkani-gguq amllerrata qantat atliat tegumiaqaqaa, makut-wa-gguq tua-i qalliqluteng wavet.

116
00:14:24,106 --> 00:14:28,544
Tua-i igcecaaqevkenaki-gguq tua-i payugtaquq.

117
00:14:28,557 --> 00:14:38,457
Tua-i-ll’ nugluni tua-i qantaqestaitnun aruqutkerraarluki aqumluni utaqalgirraarluni anluni.

118
00:14:38,801 --> 00:14:48,614
Anluni. Tua-i-gguq-am caqerluni tuatnarraarluni an’uq, aren tuarpiaq-gguq tang im’ ella tanqigpapiaq.

119
00:14:48,626 --> 00:14:53,539
Iralirluni tanqigceńani cakneq.

120
00:14:53,651 --> 00:15:01,576
Aren, maaten-gguq tang qasgim amiiganek caqirrluni ukatmun piqertuq

121
00:15:01,882 --> 00:15:09,557
Aqvaqatarniluku-gguq taum aipaq’lallran qanrut’lallrua.

122
00:15:09,563 --> 00:15:13,638
Aqvaniararniluku.

123
00:15:14,088 --> 00:15:21,438
Un’a-gguq kan’a uatiit cikuyuitaa tua-i nengla qangqungraan.

124
00:15:21,832 --> 00:15:29,182
Aren, qayaa qayakegtaar kan’a culungqaqalria [?].

125
00:15:29,526 --> 00:15:37,351
Tangerqaani-llu anguarutni nalugluku arulaarrluku taisqelluku.

126
00:15:37,770 --> 00:15:44,107
Tua-i-gguq-am kiingan ellakeqerluku tua-i aq’velria tua-i.

127
00:15:44,120 --> 00:15:49,832
Acini-gguq tuar tuc’ungaqamiu tut’elaqii aqvaqullermini.

128
00:15:50,220 --> 00:15:58,795
Tua-i-ll’ waniw’ tekitniararluku pamaken kingunranek nepa pamna aaralria.

129
00:15:59,976 --> 00:16:10,914
Arenqia, ayuqucini-gguq-am man’ calriin ellanga’rtuq qetqallallinilria tua-i.

130
00:16:11,202 --> 00:16:14,952
Qetqalliimi waniw’ qetqallalliniluni.

131
00:16:14,971 --> 00:16:20,671
Maaten-gguq im’ tua qayaq eneqaqaamiu wavet tangerqeryaaqaa yaavet

132
00:16:20,765 --> 00:16:29,378
Tauna-gguq cikuilqun uuqacuayaaqerluku waniw’ qetqallallrullinilria. Qayaq im’ tayima.

133
00:16:32,390 --> 00:16:46,103
Catailan nutaan nangerrluni ellani man’ evcugluku pirraarluni nunat pikavet tangllinii yuk pikna eniita elatiini.

134
00:16:46,528 --> 00:16:50,478
Tua-i nutaan tag’urallinilria.

135
00:16:50,597 --> 00:16:58,897
Aren, tagnginanermini-gguq ata tang imkut qantat tegumiallni eneqangkiliki.

136
00:16:58,901 --> 00:17:05,101
"Aren, imkuskiq qantarugaat tegumiallrenka natmun tayim’ piniarcia?"

137
00:17:05,420 --> 00:17:20,283
Aren, maaten-gguq tua-i yuk tauna tekitevkenaku, qasgim elatiinek taun’ qayaq tangellruamiu tamaavet ellillruyukluki qantat.

138
00:17:20,683 --> 00:17:26,333
Ullagluki, tua-i-llu-gguq yuum taum pia, "Waqaa? Natmun ayagcit? Tai-tai."

139
00:17:26,340 --> 00:17:30,790
"Uitaqaa, qantat imkut paqteqataranka."

140
00:17:30,997 --> 00:17:39,447
Aren, tekicaaqaa-gguq tua-i tauna tangerrvillni taumek qayamek qantartaunani man’ qasgim elatii.

141
00:17:39,454 --> 00:17:48,916
Aren, avatiit-gguq man’a elaqvaq kiarrluku cat qagkut tunguuralriit tua-i pavani keluqvani elaqvani.

142
00:17:49,154 --> 00:17:57,254
Maaten-gguq ata tang im’ ullagluki pii qantat imkut tegumiaqellni, nerkuamek-llu-gguq imaunateng.

143
00:17:59,473 --> 00:18:05,548
Aren, tua-i-gguq-am avuqiliki, naangata tau͡gaam tua-i taqluki.

144
00:18:05,667 --> 00:18:09,854
Egtellrullinikai-gguq-am tua-i yav’anun.

145
00:18:09,867 --> 00:18:15,854
Aren, tua-i-gguq tuana nutaan yuk ullagluku tua-i itrulluku.

146
00:18:15,867 --> 00:18:25,704
Itrucamiu tua-i itrucaku taukut enem yuin [?check]-arutelliniluku tauna imna nasaurlurluq

147
00:18:27,004 --> 00:18:32,942
Qaillun pilria cikuilnguum tungiinun aqvaquryaaqucianek.

148
00:18:33,717 --> 00:18:44,967
"Qayam-wa au͡g’um taisqeńgani nuluraani angurutni kevegluku atraqercaaqellrulria."

149
00:18:44,986 --> 00:18:56,799
Tamaani-llu-gguq tang tua-i caqatarluni kepuriqatarluni-ll’ napanek qagna napalian anlaryaaqellrulria.

150
00:18:56,811 --> 00:19:02,811
Anenaurtuq-gguq kepurarugaat ukut ak’a taqellrullinilriit.

151
00:19:02,818 --> 00:19:06,180
Iterquiluni-gguq tau͡gken.

152
00:19:06,193 --> 00:19:11,781
Tuamta-llu-gguq taukunek canek ciqluarqesqeńgatni elagyamun

153
00:19:11,794 --> 00:19:19,006
Anenaurtuq-gguq ak’a tauna imkunek pisqutaitnek imangelliniaqelria.

154
00:19:19,457 --> 00:19:30,182
Cunawa-gguq tua-i taum tekitaartii imiraqluki tua-i aqvavailgaki taukut pisqutait enem yui.

155
00:19:30,326 --> 00:19:32,976
Aren.

156
00:19:35,658 --> 00:19:46,620
Apqallinikiit tua-i atam ukut wani tuunritqataqallinikiit qasgimi.

157
00:19:47,071 --> 00:19:56,083
Tuani-gguq taum apqiita An’arissuutem tuunritlermini-gguq qanrutkellrua.

158
00:19:56,096 --> 00:20:07,359
"Akleng-gguq tuarpiaq-gguq waniw’ nasaurluum uum acia avelngaat nuniit, ugnaraat."

159
00:20:07,784 --> 00:20:14,271
Tua-i-gguq tumyarailria naken iluvaqtaallri taum angutem

160
00:20:14,284 --> 00:20:23,496
Tumyaraulria acia-gguq tua-i imna tuaten ayuqluni, tauna taum nasaurluum acia.

161
00:20:24,689 --> 00:20:28,951
Aren, tua-i-gguq tauna nasaurluq inartaquq.

162
00:20:28,964 --> 00:20:42,214
Tua-i-ll’ inangqaluni qelemngaluni-ll’ uitaqainanermini ellakegtaarni mat’um narteqertelluni tauna tua-i pugluni amigkun.

163
00:20:44,083 --> 00:20:49,321
Amingqetullratni-gguq igcaranek, kalvagyaranek.

164
00:20:50,009 --> 00:20:57,059
Tua-i-gguq tailuni tua-i tauna im’ nasaurluq aangulallrukii taum nukalpiam.

165
00:21:00,428 --> 00:21:16,028
Nutaan tua-i qasgimi tuani tuunritqatartiin taum iluguagnek malrugnek angutnguaqelriignek qasgilluteng qasgillinilriit.

166
00:21:16,422 --> 00:21:26,272
Tua-i-gguq taun’ tuunritestiin tuunritestii tauna arnaruamek ayagcecillruuq.

167
00:21:26,279 --> 00:21:32,616
Taum tungiinun iluvaqtaartiin ayagcecillruuq.

168
00:21:32,629 --> 00:21:42,016
Tauna-llu-gguq nasaurluq taumek angutnguamek taun’ iluvaqtaalria iluircirluku.

169
00:21:42,091 --> 00:21:46,816
Taum nasaurluum nuniintelluku tauna angutnguq.

170
00:21:46,897 --> 00:21:57,710
Tua-i qaill’ taum angutem ullange’rmiu tekisngairulluku taum iluiqani angutnguam inuguam.

171
00:21:58,322 --> 00:22:13,360
Tua-i tuaten tua-i atam nutaan tauna’urluq imna maurlurlurput assiriyartullinilria tuaten tua-i taum tuunritestellmi kinguani.

172
00:22:13,385 --> 00:22:20,085
Assiriluni tua-i. Qaillun ayuqsugnairulluni tua-i ayuqellinilria.



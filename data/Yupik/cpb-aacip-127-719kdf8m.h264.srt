1
00:00:00,000 --> 00:00:07,870
There were teachers and preachers, and tua-i yugyagluteng. Yugyagluteng. Kipusviliurtet-llu amllellruut.

2
00:00:07,870 --> 00:00:09,990
Kass’alillruuq.

3
00:00:11,065 --> 00:00:14,435
Yugnek tua-i yungqeng’e’rmi yugyagluni.

4
00:00:14,435 --> 00:00:15,665
What’s going on?

5
00:00:15,665 --> 00:00:18,595
Buzzing paper from the wind.

6
00:00:19,145 --> 00:00:22,105
Okay, anytime.

7
00:00:22,758 --> 00:00:23,448
Okay.

8
00:00:26,493 --> 00:00:37,893
Ak’a imumi wani maavet nugtarteqarraallerpeni Mamterillermun qaillun murilkellrusiu? Man’a wani nuna qaillun ayuqellrua?

9
00:00:39,050 --> 00:00:45,250
Taiqarraallemteńi wiinga ketvut un’a kuigullruuq.

10
00:00:46,496 --> 00:00:51,866
Ketvut-llu man’a bank-aq assirlun’ tua-i, willows-arluni-llu.

11
00:00:51,874 --> 00:00:55,274
Under the bank naanguarnaurtukut.

12
00:00:55,616 --> 00:00:59,446
Alingtallruama wii yaaqvanun ayagayuitellruunga.

13
00:00:59,678 --> 00:01:04,488
Tua-i assirluni nuna tua-i yugyagpek’nateng.

14
00:01:05,039 --> 00:01:06,409
Yugpalluuluteng-qaa?

15
00:01:06,416 --> 00:01:11,846
Yugpalluuluteng Kass’anek tua-i ilaluteng. Kass’at tua-i amllerrluteng.

16
00:01:12,812 --> 00:01:22,342
Elitnaursitet, agayulirtet, kipusviliurtet-llu, makut-llu miners from mining camps and fishing.

17
00:01:22,351 --> 00:01:29,711
Tamaani-qaa maani Mamterillermi makunek mud house?

18
00:01:29,727 --> 00:01:35,677
Mud house-amek qasgitangqellruuq, qasgimek mud house.

19
00:01:35,682 --> 00:01:38,332
Angluni qasgirpall’er.

20
00:01:38,571 --> 00:01:42,871
Elpenek-qaa enenek uitangenratgun...

21
00:01:42,962 --> 00:01:47,322
Enenek eneluteng, log houses.

22
00:01:47,465 --> 00:01:57,605
Ukut-llu mission-aat kiimeng lumber-aanek eneluteng, ilait-llu cali makut yuut tua-i lumber-aanek eneluteng.

23
00:01:57,614 --> 00:02:02,504
Tau͡gken tua-i makut ilait cali log houses. Amllerrluteng.

24
00:02:02,558 --> 00:02:06,658
Mud house-amek tanger[pek’nii], tauna tau͡gaam qasgiq.

25
00:02:09,965 --> 00:02:17,595
Yuungnaqengllerpeni tayima tamaani nerangnaqsaraq pingllerpegu

26
00:02:18,116 --> 00:02:29,516
Tamatumek wani qanrutqerkut qaillun iciw’ uitayulriit uitanrilnguut-llu enuqlilluteng (Ii-i.) enuqlitevkenateng-llu.

27
00:02:29,523 --> 00:02:35,583
Tua-i-wa imumi ellangellemni wii yuut neqa cumigutellrukiit.

28
00:02:35,590 --> 00:02:38,300
Tua-i neqsurnaurtut cumiggluteng.

29
00:02:38,311 --> 00:02:45,011
Cat-llu meluit-llu kinercirluki, qamiqurrit-llu makut kinercirluki

30
00:02:45,218 --> 00:02:50,408
Kuvyangqessuilameng taktuarpagnek maa-i mat’um nalliinitun.

31
00:02:50,413 --> 00:02:55,393
Kuvyait nanilameng, cav’urluteng-llu pilaameng.

32
00:02:56,084 --> 00:03:00,934
Wiinga-w’ tua-i anaggluni yuulriamek tangellrunrilngua.

33
00:03:01,505 --> 00:03:08,295
Tua-i cavluteng kuvyaaqluteng, angyait-llu angevkenateng cav’ssuutnguameng.

34
00:03:08,553 --> 00:03:10,913
Kuvyait-llu takevkenateng.

35
00:03:10,926 --> 00:03:15,186
Tua-i neqet qellekluki pinaurait cakneq.

36
00:03:15,819 --> 00:03:23,139
Qusuurnek ayagluteng qusuurnek qaluluteng nuvluki iniluki puyurluki-ll’.

37
00:03:23,319 --> 00:03:28,209
Qimugtet neqekluki ellaita-ll’ wangkuta-ll’ ner’aqluki.

38
00:03:29,811 --> 00:03:33,671
Cat tua-i piqcaarturluki.

39
00:03:34,275 --> 00:03:42,465
Maa-i imumi-llu neqa wani imumi-qaa neqa sagtelallruuq wall’u-qaa qaillun?

40
00:03:42,477 --> 00:03:52,377
Wani sagtelallrat neqem sagtengellra qaillun enurnariuq-qaa qaillun? Tamatumek cali.

41
00:03:52,384 --> 00:03:56,444
Sagciyuitellruut neqnek murilkeqarraallemni.

42
00:03:56,456 --> 00:03:59,926
Cakneq kencikluki auluk’lallruit.

43
00:03:59,937 --> 00:04:05,847
Tua-i sagtevkenaki tutmayuunaki-llu neqallret.

44
00:04:05,857 --> 00:04:07,827
Inerquutekluku.

45
00:04:07,906 --> 00:04:14,546
Tutmaasaqevkenaki cat, yaqulget-llu cat, tua-i piciatun nertukait.

46
00:04:14,983 --> 00:04:18,733
Kencikluki cakneq auluktullruit.

47
00:04:18,839 --> 00:04:25,739
Neqet-llu tua-i murilkelluki, puyuqumariata-llu qemaggluki.

48
00:04:26,205 --> 00:04:31,705
Qemaggluki cailkami uitavkarpek’naki.

49
00:04:31,714 --> 00:04:37,584
Camek wani kangililallruatgu tamana wani kencikluku neqa pisqelalteng?

50
00:04:38,793 --> 00:04:44,173
Kencikevkenaki-gguq piaqata enurnarituut cat, neqet.

51
00:04:44,940 --> 00:04:47,610
Enurnarituniluki.

52
00:04:47,917 --> 00:04:50,477
Tuaten niitetullruunga.

53
00:04:50,622 --> 00:05:01,062
Maa-i-qaa murilkellerpeni maa-i ernemteńi wangkuta tayim’ neqallernek tanglalriakut qagaani.

54
00:05:01,071 --> 00:05:08,511
Tua-i-w’ maa-i qelkenrirluki arenqiatuq [?pili]vkenaki ayuqengameng.

55
00:05:08,523 --> 00:05:16,013
Kipusvignek akit-llu tekirqellriit pikaunrilata cikiutet amlleriluteng.

56
00:05:16,026 --> 00:05:21,226
Wangkuta imum’ elliraungramta cikiutmek nallullruukut.

57
00:05:21,816 --> 00:05:28,996
Cikiutmek aulukestaunata aanamta aulukeqcaarallruakut elliin calillmikun unatmikun.

58
00:05:30,496 --> 00:05:36,196
Elliraat-mi, elliraat canek alerqualallruitki?

59
00:05:36,316 --> 00:05:44,246
Tua-i-wa elliraat, elliraat yuum, yuut takumcuktullrukait.

60
00:05:44,314 --> 00:05:49,394
Tangrrinarpek’naki ikayualuki, tungelqurrita-ll’ ikayualuki.

61
00:05:49,399 --> 00:05:51,689
Tuaten ayuqellruut.

62
00:05:51,689 --> 00:06:00,279
Maa-i tua-i yuk cayaaqeciquq neqkaunani, nalluciqaat yuut. Naklekngaitaat.

63
00:06:01,595 --> 00:06:08,845
Eyagyaraq-mi? Eyagyaraq-qaa atulall[ruat]? Murilkellruuten-qaa eyagyaranek piaqata?

64
00:06:08,855 --> 00:06:13,725
Yaa. Wii tang eyagyaraq nallukeka.

65
00:06:13,735 --> 00:06:15,905
Eyagyarat wii nalluanka.

66
00:06:15,918 --> 00:06:22,138
Aanaka imna eyagyaranek pissiyaallrunrilan nalluanka wii amlleret.

67
00:06:22,165 --> 00:06:27,965
Nalluamki-llu piyuilengraan tuaten pillininaurtua.

68
00:06:27,974 --> 00:06:36,134
Piyuicaaqelliningraata kinguakun nallunriraqluku eyagyarat nalluamki.

69
00:06:37,496 --> 00:06:46,496
Kitak’ camek imumek elpet arcaqakek’ngarpenek qanruyukarmek qanrutqerkut.

70
00:06:46,508 --> 00:06:50,558
Tua-i-wa arcaqalriit amllerrsaaqellriit.

71
00:06:50,567 --> 00:06:57,457
Yuut tau͡gaam maa-i ilakutenrirluteng-llu pillrat wii assikenritla’qka.

72
00:06:57,597 --> 00:07:06,877
Wangkuta imum’ ellangellemteńi ilamta-llu tungayamta-llu, naklekulluteng kenkulluteng yuullruut.

73
00:07:06,886 --> 00:07:11,806
Tangrrutaqameng-llu tua-i tuar nakmiiqapiar ilakelalriit.

74
00:07:11,810 --> 00:07:15,520
Quyaluteng tangrrutellmeggnek.

75
00:07:15,531 --> 00:07:20,071
Pikangqerrucimegcetun-llu cikirrarluki piaqluki.

76
00:07:20,460 --> 00:07:23,990
Maa-i tua-i tuaten ayuqenriqapiartut.

77
00:07:24,007 --> 00:07:29,287
Ilakengrateki tungayukengramteki-ll’ caperrsagulluki.

78
00:07:29,852 --> 00:07:33,002
Tuaten ayuqenrirluteng.

79
00:07:34,301 --> 00:07:43,321
Cali wii assikeksaitela’arqa ilameggnek teglegaluteng canek angengraata, angyanek massiinanek-llu.

80
00:07:43,928 --> 00:07:49,568
Tamana tua-i umyuama assikeksaitelaraa, akitulaata-llu cat.

81
00:07:49,725 --> 00:07:54,565
Tamakunek teglegiaqata yuut wii umyuarteq’lartua

82
00:07:55,256 --> 00:07:59,756
"Tuquqataqata-llu," wiinga-w’ umyuarteq’laama

83
00:07:59,766 --> 00:08:05,446
"Wii tua-i tuquqataquma cat assiilngillrenka umyuaqeciqngamki."

84
00:08:06,268 --> 00:08:11,073
Tuquqatanrilnge’r’ma-w’ tua-i maa-i umyuaqelaamki.

85
00:08:11,242 --> 00:08:15,242
Ilanka-ll’ tuaten pinayukluki umyuarteq’lalrianga.

86
00:08:15,761 --> 00:08:25,111
Man’a teglegyaraq ilaminek, cali navguiyugluteng ilameng caitnek.

87
00:08:25,313 --> 00:08:28,643
Tamana cali wii assikeksaitaqa.

88
00:08:29,144 --> 00:08:35,084
Tuar ilateng cangqerresqumavkenaki assinrituq.

89
00:08:35,097 --> 00:08:37,977
Wangni-w’ assinrilngat’lall’ tamana.

90
00:08:39,415 --> 00:08:51,675
Nangnermek wani camek, camek tayim paicicugcit ayagyuanun kingunerpenun?

91
00:08:51,688 --> 00:08:56,848
Camek assilriamek paicicugcikut?

92
00:08:56,852 --> 00:09:08,412
Tua-i-wa ayagyuat makut allayuurcameng maa-i nakukucugluteng-llu kenkulluteng yuukuneng assiryartuq.

93
00:09:08,935 --> 00:09:13,885
Alerquutngulria tua-i kenka una angtatailnguq.

94
00:09:14,168 --> 00:09:21,288
Qaneryarani-ll’ uitalaria kenka una ciuqlikacagauluni angtataunani-llu.

95
00:09:21,595 --> 00:09:30,545
Tamana tua-i wii umyuaqelaryaaqaqa waten ilanka kenkulluki yuusqessaaqluki-ll’ makut ayagyuat arcaqerluki.

96
00:09:30,552 --> 00:09:35,082
Eq’ukutevkenaki, assikulluki, kenkulluki.

97
00:09:35,341 --> 00:09:42,251
Man’a-llu aturyullrat, arca tua-i cassuutngunrituq, cakaniutngunrituq.

98
00:09:42,262 --> 00:09:46,712
Atuusqumanricaaqluku picurlagmek iqungqerran.

99
00:09:47,839 --> 00:09:51,889
Tua-i camun ayagpek’nani picurlagmuun tau͡gaam.

100
00:09:52,699 --> 00:09:59,549
Nunani aturyung’e’rmegteggu atunritaat iquggliqngan.

101
00:10:00,329 --> 00:10:08,189
Tamana tua-i wii umyuama ayagyuanun makunun umyuaqelaasqumalaryaaqekeka.

102
00:10:08,409 --> 00:10:14,799
Wangkuta-llu pillrunrilengramta ayagyuallemteńi, inerciigatellrungramta tua-i.

103
00:10:15,688 --> 00:10:28,118
Tau͡gaam tua-i cat ilait anagulluk’ atullrunrilemteki, ilamta-llu cait takaqluki yuullruamta.

104
00:10:30,332 --> 00:10:31,472
Ii-i, quyana.

105
00:10:31,487 --> 00:10:32,707
Ii-i.

106
00:10:33,391 --> 00:10:35,061
Kitak’-wa tua-i.

107
00:10:35,186 --> 00:10:37,106
Aren, tauna-llam...


1
00:00:00,000 --> 00:00:01,420
Arnassagaurrniluku.

2
00:00:01,860 --> 00:00:08,060
Ellminek-gguq tarritellria angukara’urlurmek arnassagarmek-llu aciyuitaat.

3
00:00:08,290 --> 00:00:14,930
Tau͡gaam angutngurtellriamek wall’u arnaurtellriamek-llu aterpagtelaraat.

4
00:00:15,225 --> 00:00:22,825
Makut qanruyutait ciuliamta wangkuta qemagngangaicaaqaput elisngastaitni

5
00:00:22,870 --> 00:00:28,180
Akaarnun nunami maani nangengqatnguata.

6
00:00:29,230 --> 00:00:34,100
Kenkek’ngaput-qaa tuquyararaasqaput wangkuta yup’ut?

7
00:00:34,350 --> 00:00:41,420
Kenkekumteki makunek ciuliamta alerquutaitnek arcaqerluki qanrutarkaugaput.

8
00:00:41,774 --> 00:00:55,887
Tuamta-llu wangkuta Yugni alerquutengqertukut yuullgutput tamalkuita elluarrluki ciuniuresqelluki allakaukevkenaki ilakuyulluta.

9
00:00:56,349 --> 00:01:06,024
Kitumek, kinkut imkut Alaska-m yui tuaten umyuallgutekluteng ilakuyulluki nangengqasqumaut.

10
00:01:06,905 --> 00:01:19,443
Mat’um ilii, mat’um-am agayumacim ilait waten qanertut: "Wangkuta agayumacirput assirtuq tukniluni-llu."

11
00:01:19,631 --> 00:01:24,131
Tuaten pinrituq. Tuaten ayuqenrituq.

12
00:01:24,400 --> 00:01:31,738
Ciuliamta ilakuyutiit navyunaicaaqerput wangkuta, piunriyunaunaku-llu.

13
00:01:31,988 --> 00:01:39,513
Una ilakuyun avaken ayagluni ciuliamta qanrutkaat kenkauguq.

14
00:01:40,044 --> 00:01:49,207
Kenka atunrilkumteggu maani unguvallemteńi qaill’ piluta anirtuumaciqceta? Allamek anirtuutaitukut.

15
00:01:49,369 --> 00:01:55,369
Ciuliamta kena atullruat, anirtuumaluteng-llu ayaumaluteng

16
00:01:55,413 --> 00:02:01,676
Tamana atullruamegteggu yuullgutmeggnun tamalkuitnun allakuakutevkenateng.

17
00:02:02,051 --> 00:02:12,151
Agayumacit ayuqenrilnguut allakaukucetaangraitkut tamana allakaukucaraq assiituq, uitacurlagnaqluni-llu.

18
00:02:12,545 --> 00:02:24,333
Ciuliamta tau͡gaam alerquutiit ilakuyucaraq atuqumteggu nutaan uitangqegciluta nangengqaciqukut, ukverput-llu qaqimalriaruluni

19
00:02:24,521 --> 00:02:28,258
Tamaaggun-llu kenkekun anirtuumaarkauluta.

20
00:02:28,471 --> 00:02:40,808
Makut maa-i wangkuta makunun kinguliaramteńun arcaqerluku elisngavkararkauyaaqerput, mat’um-llu nunamta assirluku auluklerkaa.

21
00:02:41,633 --> 00:02:48,621
Makut qanruyutet wangkuta nallunritestaini iirumatuvkenaki.

22
00:02:49,171 --> 00:02:52,721
Waten-gguq tang ciuliaput ayuqellrulriit:

23
00:02:53,440 --> 00:03:05,128
Qasgimi-gguq ayagyuaq tupagyarturnaurtuq ak’a tan’gerem iluani angukara’urluq qallaqurallinilria yuum elluarrluni yuullerkaanek.

24
00:03:05,253 --> 00:03:19,753
Ayuqluku enemi-lu qakmani arnassagaq-gguq ak’a qallatellallinilria tan’gerem iluani ukut kenkek’ngani qaneryaramun ayuqucirtuutmun-llu tupagtelluki.

25
00:03:19,897 --> 00:03:25,472
Tuatnalartukut-qaa? Tuatnaksaitukut.

26
00:03:26,778 --> 00:03:34,028
Tamana ciuliamta ayuqucillrat wangkuta nangrutarkauyaaqaput makunun kinguliaramteńun.

27
00:03:34,247 --> 00:03:40,685
Allakun anirtuutaitukut. Ilakuyutekun tau͡gaam anirtuutengqertukut.

28
00:03:41,285 --> 00:03:48,735
Atrallruuq Jesus-aaq ilakuyun tau͡gaam qaqicarturluku nunam qainganun tamiini.

29
00:03:49,192 --> 00:04:04,704
Man’a nallunrilkilaut: tamatum-llu ilakuyutellemta nutaan elluarrluta yuullerkamteńek, pinillerkamteńek, unguvamallerkamteńek ayuqucirturarkauluta.

30
00:04:04,967 --> 00:04:10,667
Angtuaruuq ciuliamta ilakuyulluteng nangengqallrat.

31
00:04:10,774 --> 00:04:18,324
Taum agayumacit pinruningraitki ukveqevkenaki.

32
00:04:18,593 --> 00:04:29,443
Agayun atauciq pikanirviituq, angkanirviinani, aciqvaqanirviinani. Nutem eluciqluku elucini.

33
00:04:29,512 --> 00:04:40,050
Ataucimun agayutmun ukvertukuq Jesus-aamun-llu pikanirviilngurmun, qulvaqanirviinani, piniqanirviinani-llu.

34
00:04:40,050 --> 00:04:42,088
Elucini eluciqluku.

35
00:04:42,151 --> 00:04:52,813
Tamana pitekluku wangkuta Yugni ilakuyun tau͡gaam ayagniutnaurput arcaqerluku makunun kingunemteńun.

36
00:04:53,101 --> 00:04:57,339
Una ayagyuaq waten ayuquq mat’um nalliini:

37
00:04:57,989 --> 00:05:09,877
Kass’acetun qaneryaurtaqami umyugaa quyigilartuq elisngalriaruyukluni, amta-llu yuullerkaq nalluku, au͡gna-llu tekitellerkani nalluluku.

38
00:05:10,215 --> 00:05:26,252
Makut maa-i wangkuta makunun ayagyuamteńun paivulluki elisngavkararkauyaaqerput au͡gna ciuliamta yuullra, ilakuyutellrat arcaqerluku.

39
00:05:26,590 --> 00:05:32,990
Waten pitalriamek amllenrilengraan qanqertua. Quyana.


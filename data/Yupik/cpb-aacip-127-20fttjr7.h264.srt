1
00:00:01,500 --> 00:00:07,000
Up’nerkangaqan, tamatum tungiinun qanqatalriakuk.

2
00:00:09,000 --> 00:00:19,000
Waten au͡gkut aquicirugaat pellugaqata waten up’nerkangaqan

3
00:00:20,300 --> 00:00:28,000
Tau͡ga-i waten wanigga eglertaqelriit, imkut eglertaqelriit imkut yuut au͡gkut

4
00:00:32,000 --> 00:00:44,000
Tua ciuqliuluku una wangkuta piciryarallernarput ayagyugarni qayangeksailngurni

5
00:00:45,800 --> 00:00:51,500
Tan’gurraullemteńi ayuqluteng makut-llu kevgarat-llu

6
00:00:54,800 --> 00:01:05,000
Waten tua [elliraat-ll’] tau͡ga-i imkut aquiceteng cali atutung’e’rmegteki

7
00:01:05,100 --> 00:01:16,000
Uum nalliini aquiciqtukteng atunge’rmegteki, tau͡gaam ak’anun atuyuunaki.

8
00:01:17,300 --> 00:01:27,500
Uum wanigga, waten wanigga anrutaicetqanemta piluta.

9
00:01:29,900 --> 00:01:36,000
Tua-ll’ wanigga maani mikelngurni wangkuta

10
00:01:37,000 --> 00:01:48,000
Una wani angungnaqtulit iliit nayirmeng-llu pitqeraqan cakneq tengruqapiggluta tengrutullrulriakut

11
00:01:49,000 --> 00:01:53,000
Una wanigg’ aqsiqallerkaput pitekluku.

12
00:01:54,500 --> 00:02:03,500
Tau͡gaam qasgim iluanun tamaavet qaneryarameng niisvigmun quyurrluta pituukut.

13
00:02:04,000 --> 00:02:14,000
Cali tamakut, tamakut nayirtellriim uum aqsautai qasgimun pituluteng.

14
00:02:14,800 --> 00:02:20,700
Cali mat’umeng uqnarmeng cali aipangqetuluni tamana.

15
00:02:20,800 --> 00:02:30,500
Tamaa-i tamana tengrukqapiggluku tua tengruknaurput wangkuta tamalkuqapiaramtamta nunani uitalriani.

16
00:02:33,400 --> 00:02:46,000
Tau͡ga-i tamaa-i tamana piciryarallrat cali tamakut angussaagtait cameggnek anglanivkenateng cali waten pitullrulriit.

17
00:02:47,000 --> 00:02:59,000
Angussaagaqamegteki tamakut ukut wani cut’eng nunalgut’teng cali ukut tau͡ga angussaalriatun ayuqluki.

18
00:03:00,900 --> 00:03:12,000
Tua-i-ll’ imkut ak’a tegganrurtellriit makut arcaqerluteng ayagyugameggneng pingnatutulineng makuneng cingumaigaqut.

19
00:03:13,000 --> 00:03:16,000
Cakneq tau͡ga-i cingumaluki.

20
00:03:17,500 --> 00:03:24,000
Ugg’un caliaqerraarluki uksurpak qaneryaramegteggun tamakut

21
00:03:25,000 --> 00:03:35,000
Tau͡ga-i cingumapiggluki tau͡g cingumaaqait, cakneq cirliqesqumanricaaqluki tamakut pingnatugtet.

22
00:03:36,600 --> 00:03:49,000
Atam, atam imumi wangkuta, wangkuta imumi cillangellemteńi waten maa-i mat’um nalliinitun ayuqellrunritut.

23
00:03:49,800 --> 00:03:53,000
Cameng, ca tamalkuan pillrunritaat.

24
00:03:53,500 --> 00:04:03,500
Waten-llu unuakuni waten camirrluni pessurnairulluni maketnaqsuunani.

25
00:04:06,000 --> 00:04:17,700
Elluatun imumi wangkuta tamaani cameng enuqitenqegcaarallemteńi waten maa-i mat’um nalliinitun ayuqellrunritukut

26
00:04:17,800 --> 00:04:24,000
Tau͡gaam naklegnaqluta imumi cillangeqarraallruukut wangkuta cillangellemteńi tamaani.

27
00:04:25,000 --> 00:04:28,000
Aturamteńeng tau͡gaten unakelivkenata.

28
00:04:29,300 --> 00:04:36,500
Tau͡gaam ilutequn amlleq au͡galiqluku wangkuta aatailngurni tau͡gaten ayuqellruukut.

29
00:04:37,500 --> 00:04:42,500
Cakneq umyugarput qacingqavkenaku cumiggluku niiculuta

30
00:04:43,000 --> 00:04:50,000
Qanrutestekamteńeng-llu kepeqluta qaillun elluarrluta anglikumta pillerkamta tungiinun.

31
00:04:51,000 --> 00:05:00,300
Makutun maa-i tamaani pissuryaraq tau͡gaam keyirmi mat’um angutem pikelqaa.

32
00:05:00,900 --> 00:05:06,000
Qaill’ tamakut piculiuluteng pillret cucunarqelriarullruluteng-llu.

33
00:05:06,500 --> 00:05:13,000
Tau͡gaam capernarqepiggluteng imkut tamaani cillangeqarraallemteńi caperrnarqellruut.

34
00:05:14,000 --> 00:05:24,000
Unaken-llu waten angelrianeng imkuneng maklagneng tamakuneng tamana cucukataqluku imkut pitulqaat.

35
00:05:24,500 --> 00:05:33,500
Waten imkut teggneret wangkuta qacingqavkarpegnata uksumi pitulqaitkut waten pingnatungvailemta.

36
00:05:34,800 --> 00:05:45,500
Una wani arcaqerluku wanigga waten uksumi qanikciurun una wangkuta tegumiaqelqerput tamaani qaneryarait niilluki.

37
00:05:46,000 --> 00:05:52,000
Tau͡gaam ciunerkamteńun tamaavet elliingnatugluta tamakuneng pitarkamteńeng.

38
00:05:52,300 --> 00:06:04,000
Pissuryuumarinqertellriani umyugarput qacingqavkenaku tau͡gaam makut pekcunailnguut pekcunarcarturluki.

39
00:06:04,800 --> 00:06:15,600
Waten akingellerkarput-llu umyugaqevkenaku akimeng, tau͡gaam tamaaken neryararkameng akingellerkarput umyugaqluku.

40
00:06:16,000 --> 00:06:23,400
Atam qessanaqsuituq waten caliuralriani, kitugciuralriani

41
00:06:23,500 --> 00:06:30,000
Makuneng-ll’ amiiget wangkuta pikenrilengramteki allat amiigit ikayurluki cali.

42
00:06:32,000 --> 00:06:39,000
Ca tamalkuan ikayuutekluku allanun wangkuta ilamteńun cuungnaqelriamun pilqerput.

43
00:06:40,000 --> 00:06:46,500
Tau͡ga umyugaitnun wangkuta waten nalukaniisqumaluta pillerkamta tungiinun.

44
00:06:47,000 --> 00:06:49,600
Iluumuugaqluni tau͡gaten,

45
00:06:49,800 --> 00:06:59,000
Maa-i-llu wii aturluku cali waten quyaqerlua, kia quyaqercillua kia imum ikayuagaqanga

46
00:07:00,600 --> 00:07:09,400
Cirlagmun ellinguarucuitaqa, tau͡gaam elluarrluku pillerkaan tungiinun tau͡gaten umyugamkun cingumaaqaqa.

47
00:07:09,500 --> 00:07:19,000
Tau͡gatnaluci umyugartualuci caliuratukuvci, una-llu elpeci pingnatugartellerkarci uka-i agiirtuq.

48
00:07:19,800 --> 00:07:24,000
Tua ikayuutekciqaa tamana kia imum umyugalgem.

49
00:07:24,500 --> 00:07:36,500
Waten makut [agliurturluta]-llu piaqamta, naugga pissulriani tumlliqualuni tumkaitualuni-llu pinarqaqelria, pissurvigkamun ullallerkaa.

50
00:07:36,700 --> 00:07:43,800
Tua kitugtellriatun tamaaggun kituggluku tamana wangkuta pingnatullerkamta tungii.

51
00:07:44,000 --> 00:07:52,500
Tau͡gaten wangkuta alerquun maliggluku imumi wangkuta tau͡gaten angturriurallruukut qacingqaurpegnata.

52
00:07:54,000 --> 00:08:01,500
Qacingqauranrilamta tau͡gaten temvut tau͡gaten una ikayuumaluku. Ikayuuluni tau͡gaten pitullruuq.

53
00:08:02,000 --> 00:08:11,000
Tau͡gaam teyqiquassiyaagaqamta cangnatugaqamta iliini ilutequaqaqluta-llu tau͡gaten pingnatugatullruukut.

54
00:08:11,500 --> 00:08:16,500
Maa-i waten aqumgaurluta eglercuitellruukut tamaani.

55
00:08:17,000 --> 00:08:26,500
Tamaa-i elluatun mat’um nalliini umyugairutuci ayagyugarni. Aqumgaurluci-llu eglercaurcavci.

54
00:08:26,600 --> 00:08:37,000
Qaill’ tau͡gaam tayima makut maani angayuqerpeci, aatavci-llu tukautenrilkaci tayima tau͡gaten pingailngatuci tayima ilaci tayima.

55
00:08:37,500 --> 00:08:47,500
Tamana tau͡gaam nangyariyutekluku pikuvciu nutaan tamakucicetun angayuqerpecicetun tayima ayuqeciqngatuci.

56
00:08:48,800 --> 00:08:54,000
Tau͡ga-i au͡ga qanruskiici au͡g’umeng [atu’urkiarulriameng].

57
00:08:55,000 --> 00:09:03,000
Tau͡ga aturraarluku waten qanrutkaqaat imkut qantulit ellaita aturraarluku.

58
00:09:05,000 --> 00:09:12,500
Maa-i-llu man’a qaneryaraq cali nutarauvkenani. Au͡gaken yaaqvaneng tailriaruluni.

59
00:09:14,000 --> 00:09:21,000
Wangkuta-llu maa-i qanengnaqtulini tamakuneng cali maa-i wangkutnun tekilluni.

60
00:09:22,000 --> 00:09:26,500
Yaaqvaneng tailria tamana qaneryaraq man’a.

61
00:09:28,000 --> 00:09:34,000
Una qaneryaraq tau͡ga taigaquq waten au͡gaken yaaqvaneng

62
00:09:35,000 --> 00:09:44,000
Tau͡ga-i kitugcilriaruami una qaneryaraq, wangkutni kituggluta, elpeci cali ayagyugarni kituggluci.

63
00:09:45,500 --> 00:10:00,300
Tua-i-ll’ wanigga nugtarciiqukuk cali kanani pingnatugyaran, qaillun pingnatugyaram tungiinun.

64
00:10:02,000 --> 00:10:11,000
Qaillun ak’a imkut cassuutait cali, cassuutellengnaarit apertualuki piciqapuk cali.

65
00:10:12,000 --> 00:10:16,500
Imkut pingnatugaqameng pingnatuuciqlengnaarit.

66
00:10:19,000 --> 00:10:29,000
Tua-i-ll’ elpeci wanigga niiculriani ukuni ayagyugarni, uumeng ilaqaqatarata:

67
00:10:30,000 --> 00:10:38,5000
Qununarqelriaci elpeci ayagyugarluci ayakatarluci, taiqataralriatun yaaken ayuqluci.

68
00:10:40,000 --> 00:10:52,000
Tua-i-ll’ elpeci eglertarkauguci tau͡gaten, au͡gna tekiteksailkengarci navenrilkurrluku, navegluku pinrilkurrluku.

69
00:10:54,000 --> 00:11:01,500
Waten wanigga ayagyugaam ilii man’a iliini ellmineng navgaquq.

70
00:11:02,000 --> 00:11:06,000
Kia, kia tau͡gaam navyuitaa cuum, ellmineng tau͡gaam navgaquq.

71
00:11:07,800 --> 00:11:14,000
Au͡gna-llu tekitarkani atuqsailkengani cali ilakluku cali navegluni ellmineng.

72
00:11:17,300 --> 00:11:22,500
Maa-i tau͡ga-i elpeci man’a anglayuitut amlleringraata.

73
00:11:23,500 --> 00:11:33,000
Qaneryararpuk maliggluku cuugukuvci elpeci, qaneryararpuk anglayuitut amlleringraata maa-i mat’um nalliini.

74
00:11:34,500 --> 00:11:50,500
Atunritqeraqluki atutung’erpeciki iliini aliayuqatukuvci umyugarpeci, umyugarci imangaurkauguq au͡g’umeng atu’urkarpecineng, atungnatugarkarpecineng.

75
00:11:52,500 --> 00:12:02,500
Tau͡gken anglayuun tamalkuan tegumiaqengnaqluku pitukuvciu, cameng unang’ngaituq, umyugarci imang’ngaituq-llu umyugarci.

76
00:12:03,800 --> 00:12:23,000
Maa-i-am makut maa-i wangkuta pisteput ataci tayima maa-i kanavet ayagaqata tau͡ga cingumaaqekci tayima unangeqaasqumaluki cameng mat’umeng neqkameng.

77
00:12:23,500 --> 00:12:29,500
Maa-i man’a neqkaq enurnaritulria mat’um nalliini, uum nalliini.

78
00:12:30,500 --> 00:12:41,000
Tau͡ga-i canairulluni. Iliini-llu tau͡ga aquisciigalingluni.

79
00:12:42,000 --> 00:12:53,000
Cali makut pingnatulriit tukalriit makut arulaiyuunateng tukalriit cali neqkaitenrilnge’rmeng uum nalliini kemgit ilangertetuluteng.

80
00:12:54,000 --> 00:13:04,500
Tau͡gaam nangengqaluteng irumegteggun caknaaluteng piurallrata mat’um tau͡ga tau͡gaten ayuqlirivkaraqai.

81
00:13:07,800 --> 00:13:15,500
Tau͡ga-ll’ tau͡ga tamaani tamaa-i cakviuqapiggluteng tamakut cakviullruut.

82
00:13:17,800 --> 00:13:26,500
Waten-llu nunanun waten ayagaqameng qayateng ellaita eglerulluki.

83
00:13:27,500 --> 00:13:31,000
Tamaani-gga tugarpatullrunikiit.

84
00:13:32,500 --> 00:13:41,500
Ellaita eglerulluki iruteng aturluki pingnatugluteng, waten aqumgaurluteng pivkenateng.

85
00:13:43,300 --> 00:13:55,000
Irumeggnek aturluteng tau͡ga imkut tukatullruluteng tau͡gglainaunrilengraan, qamigarrlainaunrilengraan cuungnatuucimegteggun mat’ukun.

86
00:13:56,900 --> 00:13:59,000
Atam imumi wangkuk…

87
00:14:00,900 --> 00:14:12,000
Wangkuta tamaani wangkutneng pissurpailemta tamaani una wani nerangnaqurallerkarput caliaquratulqerput.

88
00:14:13,900 --> 00:14:22,000
Imkut qanelriit niilluki tau͡gaten ayuqesqelluta pitullruitkut nerangnaqurallrem tungiinun.

89
00:14:24,000 --> 00:14:40,000
Tau͡ga-i-llu waten pissungaqameng imkut tau͡ga imkut [nangyutkestai] pitarkam tamakut nallunairutaqut tau͡gaten pingnatugaqameng.

90
00:14:40,200 --> 00:14:50,500
Tau͡gken imkut umyugarteng calivkallrunrilkiit cali tau͡ga qanrutekluteng maaggun ellmeng pissungnatugallermegteggun.

91
00:14:51,300 --> 00:15:00,300
Piyuilkelleq una nunaniqsuituq. Wii-ll’ nallunritaqa waten neqkameng unangyuilliqaqama nunaniqsuituq.

92
00:15:04,900 --> 00:15:11,500
Arnamun elliyuitellruut imkut aipangyuitellruut maklagneng-llu unangeqarraarpailegmeng.

93
00:15:13,000 --> 00:15:25,500
Tau͡gaam malrurqugnek-llu tau͡ga waten maklagtaqameng, una ayagyugaq malrurqugneng pikevkenaku, tau͡gaam cugnun aruqutekluku, wagg’uq takelmurluku.

94
00:15:26,000 --> 00:15:30,000
Qecigtuumaan tau͡gaten malrurqugneng tau͡ga piaqluku.

95
00:15:30,800 --> 00:15:44,500
Tuamtellu waten aipangumariaqan, aiparumariluni piaqami, una cali aipaq waten qecigtuumalriameng uqiqunritlerkaa cali nangyanarqellruluni.

96
00:15:45,300 --> 00:16:04,000
Waten-am cali tau͡gaten taukuk malruk pillrungraagneng, aipangkuni-llu tauna aipani maklagmeng tuamtellu, qecigtuumaan tuamtellu tau͡gaten aruqevkaritullruut imkut.

97
00:16:04,100 --> 00:16:09,000
Tau͡ga cucunarqelriaruluteng tamakut tamatum nalliini.

98
00:16:10,000 --> 00:16:28,500
Tau͡gaam tau͡gaten pikaten pikaryallruameng imkut waten ayuqellruyugnarqut nutelriit ikgetellratni, pitarkaq-llu [au͡gallagpegnani] pitullrungatelliniuq.

99
00:16:28,600 --> 00:16:39,000
Cali maa-i mat’um nalliini imumi imarpiim et’ullra canimetellrani tugaryagluni tau͡ga pitullrulliniuq tamatum nalliini.

100
00:16:40,800 --> 00:16:53,000
Maa-i-llu man’a cinaq tayima wangkuta uitayarallput unani imarpiim cińiini cinaqvaraqamta ak’akika kelutmun tayima imarpiim unani iluani ellirtuq.

101
00:16:55,900 --> 00:17:04,000
Waten tayima mile-aq tekilluku kessigingatuq tayima unani uitayarallerput.

102
00:17:05,800 --> 00:17:13,000
Au͡gani ayuqellrunrituq maa-i mat’um nalliini tamaani wangkuta murilkeqarraallemteńi.

103
00:17:15,500 --> 00:17:23,500
Wall’i tau͡ga tamaani waten imkut nutegkun piyuitellermeggni, narulkaquluteng piuratullermeggni

104
00:17:24,500 --> 00:17:38,400
Waten mallgungerraarluni ciku ulyuum nalliini waten man’a kiiciqaaraqataraqan imkut nutegkun piyuitellermeggni

105
00:17:38,500 --> 00:17:43,000
Tau͡gaam saskumegteggun tau͡ga uqlitumauratullrullinilriit.

106
00:17:44,000 --> 00:17:50,500
Tau͡ga-i-llu pivingurautemeggni pugurangaqut imkut unani pitarkait.

107
00:17:51,500 --> 00:18:00,500
Tau͡gaam-gguq cali una waten tau͡ga uluryassagaqernauraat uumeng nuqameggneng.

108
00:18:00,800 --> 00:18:06,000
Tau͡ga-i-gguq uluryallagaqan-llu-gguq narulkarpegnaku, pinritnaurtuq.

109
00:18:06,500 --> 00:18:12,800
Tau͡gaam-gguq tua uluryacaqangraatni pektenrilnguq nutaan tau͡gaten tau͡gaam narulkaraqluku.

110
00:18:13,000 --> 00:18:15,900
Tau͡ga pitullrulliniut tamaani.

111
00:18:16,000 --> 00:18:22,000
Waten-llu-gguq pug’aqameng ungait mermun kucirtaarallrit-ll’ alaitnaurtut.

112
00:18:24,500 --> 00:18:35,000
Tamatum nalliini tau͡gaam pikateng amllengraata caskuilameng tau͡ga enuqliqaluteng tau͡gaten ilait pitullrulliniut.

113
00:18:37,000 --> 00:18:42,000
Tau͡gaten tau͡ga pingnatugaqameng tamaani tamakut pingnatulriit

114
00:18:44,000 --> 00:18:49,000
Tau͡ga nangtequatait amlleqaquq, amlletullrulliniuq.

115
00:18:51,000 --> 00:19:11,000
Waten-llu una imkut kaugpiit nakacuit imkut merneng imangqetulit tauna tau͡gaam merteng nang’aqan puqlaku’urluku tauna-am piyarauluni.

116
00:19:12,500 --> 00:19:22,500
Merteng nang’aqan qanikcamun, qanikcameng imirraarluku kem’meggnun qamavet elliluku urugciraqluku.

117
00:19:25,300 --> 00:19:34,700
Tau͡ga-i tau͡gaten-am tau͡gaam merkangengnaqnaurtut cali man’a qanikcaq urugpailgaku, urungvailgaku.

118
00:19:36,000 --> 00:19:40,000
Nangtequatait amkut, imkut amllertut.

119
00:19:41,800 --> 00:19:53,000
Cali waten pingnatugaqameng tamakut ilait tau͡ga man’a pingnatuuciq ukaqvaarnun taillrulria wangkutnun tekilluni

120
00:19:53,500 --> 00:19:57,000
Tau͡gaam makunun tekisnganrituq au͡gna.

121
00:19:57,900 --> 00:20:06,500
Talliteng aturluki kanani pingnatutullruluteng, tallimeggneng aturluteng.

122
00:20:08,800 --> 00:20:27,000
Tau͡gaam tamakut anguaruciryaraat tamana anguarutkiuryaraat alerquingatullruluni aipaa uqgellruluku, aipaa-llu angenruluku pitusqelluku.

123
00:20:28,900 --> 00:20:33,900
Cali tamakut tamaa tegumiaqetukait amlleriluteng.

124
00:20:34,000 --> 00:20:43,000
Una wanigga legcik cali, legcigmeng pitukiit, tua-i piicunaitqapiaralriaruluni tauna.

125
00:20:45,500 --> 00:20:52,500
Tau͡ga tau͡gaten piaqameng kanani pikaq tamaani pavingangraan

126
00:20:54,000 --> 00:21:02,900
Tau͡ga pavingayaaqengraan tau͡gaam tau͡ga pikaq pavingang’e’rmi piqameng unaknaqsuituq.

127
00:21:03,000 --> 00:21:06,500
Nangtequaqerraarpailegmi unaknaqsuituq kanani.

128
00:21:08,000 --> 00:21:21,500
Tau͡ga nangtequaqerraarluni tau͡gaam talligmineng aturraarluni, atuumamarraarluni unakurainatua tau͡ga cuum ilii tau͡gaten pissungnatulriim.

129
00:21:24,500 --> 00:21:31,400
Tau͡ga-ll’ tau͡gaten piaqameng cali una wani qayarteng pirraarluku

130
00:21:31,500 --> 00:21:43,700
Tuamtellu caknaaluteng, caknaaluteng qayarteng un’ pau͡gavet aarnarqenrilngurmun ellingnaqnauraat

131
00:21:44,500 --> 00:21:48,700
Tamakuneng tau͡ga pingnatukengameggneng unangaqameng.

132
00:21:51,000 --> 00:21:59,500
Nutaan pingnatukengameggneng unakengarteng tauna qayameng nuniinun uitavkarluku.

133
00:22:00,300 --> 00:22:06,000
Keyimelkuni una-llu tenguan ilii teguluku.

134
00:22:07,000 --> 00:22:11,700
Nunanun ayagluni tau͡ga irugni-am aturlukek aqvaqurluni.

135
00:22:12,000 --> 00:22:15,600
Tanglurteng tau͡gaam. Tangluicuitellruut.

137
00:22:17,800 --> 00:22:28,000
Tau͡ga-ll’ nutaan nunat imkut waten anciqut nangermi man’a alarutellrua tua-i tangvagluku.

138
00:22:28,500 --> 00:22:33,000
Cakneq tau͡ga nancuumiitqapiarluteng tamaq’apiarmeng.

1
00:00:01,130 --> 00:00:08,630
Yuut elpeci maavet upagallerci nutaan qanrutkeqerru Atmaulluarmun.

2
00:00:08,630 --> 00:00:12,520
Qangvaq-llu allrakumi maavet nugtartellruceci?

3
00:00:12,590 --> 00:00:23,160
Yaa, ukut-wa tua-i ciumek 1969-aami nugtartellruut maavet Atmaulluarmun.

4
00:00:23,160 --> 00:00:33,880
Tua-i-ll’ wiinga allrakumi ataucimi tayim’ ’71-aami maavet nugtarrlua.

5
00:00:34,387 --> 00:00:48,342
Tua-i yuk, yuk-wa tua-i neqelgem-wa tua-i, wangkuta Yugni neqelgem tau͡gaam nuniinun pituamta ukanirpak avaken.

6
00:00:48,360 --> 00:00:52,940
Ciuliamteńek-wa tua-i ayagluta neqnek nertuamta.

7
00:00:54,175 --> 00:01:00,005
Nervikluku man’a wani, nervigkaqluku upagallrulliniut.

8
00:01:00,015 --> 00:01:01,065
Ii-i.

9
00:01:01,695 --> 00:01:12,155
Yaa, tua-i, tua-i tayima-llu upallrunrilkumta ikegkut Nunapicuarmiut watuam nalliini piviicartut.

10
00:01:16,880 --> 00:01:22,640
Tayima wangkuta ceńami uitalartukut.

11
00:01:22,645 --> 00:01:28,115
Ceńami-llu tayima yuilqumun ayalriit alerquukarangqelartut

12
00:01:28,125 --> 00:01:32,735
Wall’u imarpigmun aya’agqameng imarpigmi alerquukararluteng.

13
00:01:32,754 --> 00:01:46,899
Qaillun maani tua-i-w’ yuilquqvani elpeci anglillerpeni maani qaillun ciuliarpet alerqualallruatgen ayagayaurtellerpeni?

14
00:01:48,261 --> 00:01:53,894
Aknirtenritlerkan wall’u qaill’ tua-i pinritlerkarpenun alerqualallruatgen?

15
00:01:53,902 --> 00:02:05,042
Alerquutengqellruukut imumi ayagyuarluta arcaqerluku qanikciurun wall’u cikuliurun, ayaruq.

16
00:02:05,127 --> 00:02:11,587
Ayaruq-llu tamana qanrutketullruat unguvauniluku yugmun.

17
00:02:11,882 --> 00:02:19,402
Cali-llu waniw' ukut arcaqerluki alerquutektullrit:

18
00:02:20,557 --> 00:02:33,627
Tua-i-w' imarnitet wangkuta Yugcetun au͡gkut avani makunek Kass’artartnek pingvailegmeng tamakut tua-i tamaa-i imarnitet atutullrulliniit.

19
00:02:34,417 --> 00:02:39,637
Tua-i-llu wangkuta Kass’angumariluku maa-i yuurtellriani

20
00:02:39,822 --> 00:02:52,282
Angayuqamta alerqutullruitkut tua-i tamakut tua-i tamaa-i ellalliurcuutet arcaqerluki qelkesqelluki wangkutnun ella assirngalengraan.

21
00:02:54,357 --> 00:03:01,827
Tua-i iliini waten iquklicuilan ella up’nerkami wall’u uksuarmi

22
00:03:01,927 --> 00:03:12,037
Tua-i taukut tua-i tamaa-i arcaqerluki wangkutnun avaliqesqelluki pitullruit.

23
00:03:12,137 --> 00:03:21,157
Tua-i ayarumek piilkumta tua-i qaillun nalluciqngamteggu-wa tua-i cam-llu aarnarqucia nalluluku.

24
00:03:21,642 --> 00:03:32,982
Wall’u uksumi ayagaqamta qanikciurun ucikerrlainarluku cali ella assingraan pisqelluta.

25
00:03:33,547 --> 00:03:44,087
Arenqiallugeskumta cunawa yuilqumi wall’u pirtunguskakut, ellaqerruskakut tua-i cali alerquutekluku

26
00:03:44,632 --> 00:03:50,542
Agnermun, agellranun-wa tua-i arulairesqevkenata.

27
00:03:50,742 --> 00:03:58,392
Tau͡gaam-llu tua-i camek kangiciramek-llu piilkumta qanikciurutengqerqumta

28
00:03:58,512 --> 00:04:04,782
Qengaruk, ak’a qengaruurtelleq tauna elagluku.

29
00:04:06,562 --> 00:04:16,272
Iluani tua-i tuani uitasqelluta tau͡gaam cali muragmek kapsuutekaanek tauna piluku.

30
00:04:16,282 --> 00:04:21,532
Kiiriaqan kapurluku elcetaqluku.

31
00:04:21,882 --> 00:04:32,552
Tua-i tamaa-i tamakut arcaqerluki wangkuta alerquutekellruaput au͡gkunun-wa tua-i ciuliamteńun.

32
00:04:33,478 --> 00:04:48,344
Cali-llu tua-i-wa ayagyuamteńun makunun waniw’ tua-i quyatekngamku alerquutekqeryuumiryaaqaqa cali atauciq.

33
00:04:49,301 --> 00:04:58,038
Tua-i cali wii aipangqerraallemni, tua-i-w’ aipanglua

34
00:04:58,144 --> 00:05:08,290
Wall’ irnianglua-llu atama au͡g’um mulngakevkenii qanrutetullruamia tua-i tamaa-i tamaani

35
00:05:08,623 --> 00:05:15,778
Qalarut’lallruanga waten: mikelnguq irniangekumegnuk pitsaqevkenanuk

36
00:05:16,357 --> 00:05:27,821
Qialuni itengraan apqauresqevkenaku wall’u qaillun picianek kitumun-llu picianek aptesqev[kenaku].

37
00:05:27,834 --> 00:05:31,507
Tua-i-wa eyurnakluku pisqevkenaku.

38
00:05:31,951 --> 00:05:40,741
Atam-gguq eyurnakluku pilaqumegnegu taum mikelngucuaraam ukvercugngariniaraakuk.

39
00:05:40,746 --> 00:05:47,019
Ayainanmegni yugnikek’ngamegnun umyuarpuk assiicecugngarivkarluku.

40
00:05:47,968 --> 00:05:54,922
Tua-i-llu cali pinarikuni cali maa-i-llu elitnaungelriit

41
00:05:55,903 --> 00:06:00,994
Inerqulangraatni-gguq yuut niicuiciiquq.

42
00:06:01,004 --> 00:06:05,495
Tua-i-gguq-wa wangkugnek eyurtekangqerrami.

43
00:06:06,757 --> 00:06:17,329
Tua-i tamaa-i tamana arcaqerluku qanrutkeqeryuumiamku quyatekngamku tua-i taiqallertek qanrutkartaqa.

44
00:06:20,045 --> 00:06:27,836
Maa-i, maa-i cali kit'ellriit, kit'ellriit kiagmi amlleringut.

45
00:06:27,839 --> 00:06:38,748
Ciungani-mi tua-i... amllerrniluki, niitaqlua-llu kanvelriatun maa-i ernemteńi ayuqniluta kuigkun.

46
00:06:40,157 --> 00:06:52,503
Qaillun cali ayagatuli tan’gaurluut wall’u tayima allat-llu alerquayugngasiki tuatnanritlerkaatnek?

47
00:06:52,721 --> 00:07:03,948
Yaa, mat’umun-wa tua͡gaam qanrutkelallratnun arcaqerluku tua-i maa-i mat’umek piitqapigtellrunricaaqut.

48
00:07:03,960 --> 00:07:09,542
Wangkuta imumi yuurtellemteńi Kass’angumariluku yuurtellruamta

49
00:07:09,554 --> 00:07:15,172
Tau͡gaam makunek massiinangellrata-llu cukalrianek

50
00:07:15,173 --> 00:07:27,464
Tamaa-i tamatum arcaqerluki, ayagassuutetgun-wa tua-i makugtun pingellrata arcaqerluki yuut kanvelriacetun pingevkarait.

51
00:07:27,479 --> 00:07:36,243
Cali-ll’ mat’umek usviitnarqellriamek tamaa-i atullrata tuaten pivkallii.

52
00:07:36,453 --> 00:07:44,803
Imumi tua-i nallemni-llu wii Mamterillerni kanani kipusviit-llu tamarmeng taangiviullruyaaqut.

53
00:07:44,813 --> 00:07:56,268
Tau͡gaam elluatumek ayagassuutaitellruameng tamaani tuaten tua-i pilange’rmeng nallunallruut.

54
00:07:57,366 --> 00:08:07,126
Tua-i maa-i alerqualaryaaqaput makut irniaput, tua-i wiinga-ll’ ukut irnianka tua-i qalarutaqluki

55
00:08:07,133 --> 00:08:13,121
Tau͡gaam watuam nalliini tuacetun, wiinga-llu angayuqamtun

56
00:08:14,225 --> 00:08:18,980
Tua-i-wa unisteka au͡gna tangvallruyaaqaqa wangnek-llu

57
00:08:18,989 --> 00:08:25,580
Tau͡gaam tuacetuqapiar maa-i pisciigatanka elliitun.

58
00:08:26,864 --> 00:08:36,555
Tua-i-wa cangayullerkaat wiinga pitekluku wall’u iqlutmuqertellerkaat pitekluku piyaaqellrianga. Cunaw’ wiinga alarrlua.

59
00:08:37,593 --> 00:08:48,462
Yaa, tua-i kenkekumki waten aarnarqellria tamalkuan mulngakevkenaki tua-i qalarutarkauyaaqellinianka

60
00:08:48,468 --> 00:08:52,159
Tua-i umyuaqellarkaat tau͡gaam ellaita pitekluku.

61
00:08:52,488 --> 00:08:55,279
Tua-i maa-i amllermi nallunri...

62
00:08:55,289 --> 00:09:04,961
Tua-i-wa waten angayuqameggnek saagilriit elluarrluteng yuuyuitelliniut.

63
00:09:04,967 --> 00:09:13,995
Cali-llu qanruyuteteng atunrilkait ellaita tua-i waten tua-i cailkamun ellilriacetun ayuqaqluteng.

64
00:09:14,645 --> 00:09:19,800
Cali-llu niitessaanrilnge’rmi nunanek allanek

65
00:09:20,923 --> 00:09:28,204
Napartem kangrani arulalriacetun tauna yuk ayuqaqluni qanruyutni atunritaqamiu.

66
00:09:28,971 --> 00:09:38,007
Tau͡gken imna qanruyutmi aturtii catailngurcetun, nunaqliq’ng’e’rmi-llu maani catailngurcetun ayuqluni.

67
00:09:39,457 --> 00:09:47,148
Nangnermek, tayima qaillun elpet Fred Pavilla

68
00:09:48,788 --> 00:09:56,633
Camek arcaqalriamek paitarkicukengavnek

69
00:09:56,645 --> 00:10:07,999
Elpeni tua-i camek wangkuta pitsaqa’artevkenata tayima kinguvni anerteqkumta, anerteqellriani, anerteqarkani

70
00:10:08,008 --> 00:10:13,035
Qaillun alerquayugngasikut? Camek paitarkicugngasikut elpet?

71
00:10:13,132 --> 00:10:17,432
Wiinga paitarkicugngaamci ayagyuani

72
00:10:17,662 --> 00:10:25,515
Waten-wa tua-i yuk qaillun ayuqengraan, assiilengraan ilaliurluku

73
00:10:25,523 --> 00:10:33,905
Wall’u pikailkuvci tua-i tuaten tua-i qanrrarpeciuggun, wall’u pikangqerquvci nerevkarluku.

74
00:10:35,390 --> 00:10:43,826
Qaillun-wa tua-i yuk ayuqengraan, ayuqngalengraan tamamta yugni assiilamta maani nunam qaingani.

75
00:10:45,129 --> 00:10:57,364
Tua-i-gguq tamaa-i tau͡gaam tuaten ayuqellria yuk pitsaqa’artevkenani-llu arenqiallugtaqami ikayurtaicuituq.

76
00:10:57,671 --> 00:10:59,816
Tuaten ayuqellria.

77
00:11:00,017 --> 00:11:08,971
Cali-llu tua-i-wa tangllerkaa, qaillun qanrutkellerkaa

78
00:11:09,386 --> 00:11:13,005
Tua-i-w’ tangllerkaa tengrunaqluni-gguq.

79
00:11:13,183 --> 00:11:18,092
Tuaten tua-i, wall’u ikayullerkaa tengrunaqluni.

80
00:11:18,393 --> 00:11:26,738
Tuaten ilaliuqtarluni yuulria, tua-i-w’ tangerqeńi tamalkuan kenekluku yuulria.

81
00:11:27,325 --> 00:11:35,870
Tamaa-i tua-i tamana arcaqerluku wii alerquutekellruaqa au͡gkunun angayuqaagemnun.

82
00:11:36,088 --> 00:11:46,843
Qaillun ayuqellria, wall’u elliraulria, wall’u elliraunrilengraan ayuqluku yuk arenqiallugtellria wangnun ikayuusqelluku.

83
00:11:48,478 --> 00:11:49,696
Ii-i.

84
00:11:50,485 --> 00:11:51,485
Quyana.

85
00:11:51,494 --> 00:11:52,767
Ii-i.

86
00:11:57,979 --> 00:12:01,743
Nasaurluut tayim’ qanruyutengqelallruut.

87
00:12:03,381 --> 00:12:13,570
Ca elpeni maa-i umyuaqenrusiu alerquutek’lalten imumi ayagyuapiallerpeni?

88
00:12:14,046 --> 00:12:21,873
Alerquutek’lallrenka-wa arnani amllellriit.

89
00:12:22,024 --> 00:12:26,606
Cali tan’gaurluut allakarmeng, tuar allakarmeng.

90
00:12:26,618 --> 00:12:32,390
Allakarmeng pinrilnge’rmeng qanruyuterluteng.

91
00:12:32,745 --> 00:12:39,418
Wiinga-ll’ qanruyutellemnek alairluteng mat’um nalliini.

92
00:12:39,826 --> 00:12:47,226
Maaten alairtut mat’um nalliini.

93
00:12:47,410 --> 00:12:54,670
Ellangellruunga wii makut anglluumariluta-llu, anglluumariluki.

94
00:12:54,710 --> 00:13:02,990
Ellanglua kinguqvaarni-ll’ maani taum angllurtekamta tekicakut angllurluta.

95
00:13:03,795 --> 00:13:07,565
Wangni akaaraurtuq yuurtelqa.

96
00:13:07,730 --> 00:13:14,930
Tua-llu qanruyutengqellruukut

97
00:13:15,004 --> 00:13:25,694
Atamta aanamta-llu qanvallagatenrilengraitkut, waten qanpagalluta pinrilengraitkut

98
00:13:27,714 --> 00:13:37,134
Alingnarqellriacetun ayuqluteng alingnaileng’e’rmeng callagaksaileng’e’rmegtekut-llu yagleraluta.

99
00:13:39,313 --> 00:13:50,616
Qanruyutengqellruukut arnani atakumi-llu tarritesqevkenata, ullagatesqevkenata-llu.

100
00:13:51,128 --> 00:14:02,345
Una tua-i wii aanamnek arcaqerluku, aanamnek atamnek-llu waten:

101
00:14:02,491 --> 00:14:08,721
Qalartellriik-gguq camek assiilngurmek niicugninrillakek.

102
00:14:10,300 --> 00:14:20,508
Tua-ll’ qalarucilriamek tangerquma, qalarucilriamek tangerquma

103
00:14:22,242 --> 00:14:30,482
Ullagluku nutaan niicugnisqelluku inerquutnek qalartellria.

104
00:14:30,991 --> 00:14:33,801
Tamaani nepaitellruut.

105
00:14:33,813 --> 00:14:40,253
Tau͡gaam Qaneryaram mat’um qanrutkellri makut wani

106
00:14:42,450 --> 00:14:48,650
Qanrutkumalria tekirqerput, murilkelluci elpeci yuuci.

107
00:14:49,954 --> 00:14:52,674
Murilkengnaqluci.

108
00:14:52,798 --> 00:15:02,748
Una tekitaqan tangnerrarpek’naku elitaq’larnaurci, cangayung’erpeci-llu cangakevkenaku.

109
00:15:05,039 --> 00:15:18,059
Una-llu qanlerayulria angun wall’u arnaq, qastuluni qalarculria, tauna tua-i assikevkenaku.

110
00:15:20,901 --> 00:15:32,531
Waten-llu tan’gaurluq ayagyuaq takuanun qanleralluku yugnek niitesterluni callallerkaa umyuaqevkenaku

111
00:15:32,542 --> 00:15:40,232
Tamaa-i tamana caniluku [tegg’anernaqniluku].

112
00:15:41,549 --> 00:15:55,140
Tua-i mat’um nalliini qanruyutvut man’a, eneqangluku-ll’ wii caknengama tutgaramnek wall’u makunek yumnek.

113
00:15:55,155 --> 00:15:58,305
Caknengama eneqangluku.

114
00:15:59,733 --> 00:16:12,986
Qanpagayulria tauna, qastuluni qalarculria atawakevkenaku

115
00:16:13,646 --> 00:16:18,146
Wall’u makut qanruskengaarin piyugluku.

116
00:16:21,425 --> 00:16:31,135
Tua-i waniwa man’a tegg’anrutka elpeceńun ayagyuanun

117
00:16:31,484 --> 00:16:41,724
Cali man’a tangrrinarpek’naku assinrilnguq waten qanqainaunrilmilria waten tayima wangkucicetun.

118
00:16:42,257 --> 00:16:48,937
Wangkuta-llu, wangkuta-llu niicuilmillruukut ilaitni.

119
00:16:48,943 --> 00:16:58,813
Tamana tua-i aanamteńek kiirraramegnuk aanama imum qanrutetullrulua.

120
00:16:59,230 --> 00:17:04,278
Cali-ll’ uum nalliini nallunritliuci.

121
00:17:04,836 --> 00:17:15,716
Uum nalliini makut-llu, makuni tau͡gaam niitetuluku makuni agayuviit iluatni.

122
00:17:15,723 --> 00:17:28,622
Tau͡gaam tuaten cailkami-llu qanrutestairutlerpeci pillikiici.

123
00:17:30,513 --> 00:17:37,853
Man’a tua-i maa-i elli’irtun ayuquq qanqaunrilnguq sagtellria.

124
00:17:37,861 --> 00:17:41,481
Kiituani-ll’ picurlallerkaminun tekituq.

125
00:17:43,098 --> 00:17:48,108
Ciulirnerpeceńi piniatelartukut iliini.

126
00:17:49,209 --> 00:17:59,129
Makut ayagyuat inerqung’e’rmeng-llu inerquutseng katakiit tangerrluku.

127
00:17:59,514 --> 00:18:03,764
Tua-i waten eneqakellrenka waniwa amllertaut.

128
00:18:08,436 --> 00:18:17,887
Aipangqatallerpeni-mi, aipangqatallerpeni qaillun alerquumalallrusit aipaqucaram tungiinun?

129
00:18:17,893 --> 00:18:23,413
Nutaan tuani qanrucimalua aipangqatallemni.

130
00:18:24,575 --> 00:18:32,015
Waniwa-ll’ wii 13-aarpailegma-ll’ waten talliirutellruunga nutlaglua.

131
00:18:33,581 --> 00:18:43,301
Tua-i-llu aipangllerkamnek neryuniurutevkenii. Cunaw’ aanama imum auluklua.

132
00:18:43,318 --> 00:18:47,688
Waten talliinii pingaicuklua yugmun.

133
00:18:48,159 --> 00:18:54,619
Tau͡gaam aipangqatallemni nutaan qalarutellruanga.

134
00:18:55,235 --> 00:18:58,805
Ca tamalkuan piluku.

135
00:18:59,244 --> 00:19:03,144
Tua-i-w’ ca tamalkuan qalarutekluku.

136
00:19:04,942 --> 00:19:11,772
Aipamnek-llu waten kiulerallerkaqa inerquutet

137
00:19:15,726 --> 00:19:17,536
Inerquutet

138
00:19:17,616 --> 00:19:22,616
Tua-i-w’ inerquutet nutaan wangnun piluki.

139
00:19:23,589 --> 00:19:34,419
Caperrnaqluni. Caperrnaqluni qaill’ tuaten piqallerkaa takuatni wall’ takuqenrilengraatgu.

140
00:19:34,827 --> 00:19:39,977
Aanaminun ataminun-llu tangvaguarturtelluku.

141
00:19:41,217 --> 00:19:49,877
Tuaten tua-i ayuqluni tauna imna aipangqatallemni inerquuteka.

142
00:19:50,742 --> 00:20:02,533
Calligtaarpek’nii-llu. Nutaan-llu mikelngurmek tangerqarraarlua, nutaan tuaten nutaan qanruyutet amllerrluteng.

143
00:20:02,542 --> 00:20:15,762
Mat’um tau͡gken nalliini tuar imkut aipangelriit wall’ irniangelriit, nutaan tuar imkut cat umyugiuqapiarluteng.

144
00:20:17,974 --> 00:20:20,844
Umyugiuqapiarluteng.

145
00:20:20,850 --> 00:20:31,020
Tua-ll’ angun kinguqvaarni kinguqliq aipanguq. Tua-i-ll’ cali tuaten qalarulluku.

146
00:20:31,337 --> 00:20:37,027
Aipaqa tauna pileryagavkenaku wiinga pisqellua.

147
00:20:37,418 --> 00:20:45,838
Qanemnek-llu piksaunaku, kiuleraksaunaku-llu waten pileryagqanga.

148
00:20:46,065 --> 00:20:56,985
Tua-ll’ im’ angun tauna kinguqliq aipangan cali qanrutnauraat nutaan.

149
00:20:58,163 --> 00:21:02,793
Aipaa tauna uitanqegcivkarluku pisqelluku.

150
00:21:02,991 --> 00:21:07,341
Qennguaryaaqvigminek-llu taqciqniluku.

151
00:21:07,358 --> 00:21:09,228
Kitak’ uitaqacuaqaqaa.

152
00:21:09,238 --> 00:21:10,178
Yaa.

153
00:21:11,330 --> 00:21:13,760
Kan’a wani cimiqatartuq.


1
00:00:17,000 --> 00:00:24,050
Tauna-gguq tekitaqan allaneq qanemciluni-llu taumek yuunrirniluku nani tayim’ yaaqvani nunani

2
00:00:24,520 --> 00:00:31,000
Nunat-gguq taukut qiatullruat, nepliatullruat.

3
00:00:31,575 --> 00:00:35,475
Waten-llu ciin qanerta, maa-i elitaq’la’rqa:

4
00:00:35,580 --> 00:00:42,910
"Atataarqu-gguq ella piunrirniaraqan yuum kanvellra cukariciquq.

5
00:00:44,900 --> 00:00:49,550
"Cali-llu-gguq ellinek, ellmeggnun akngirtaarutengluteng."

6
00:00:50,970 --> 00:00:57,290
Tuaten-llu-gguq pinanrirciqaat neplialuku, temcikluku tau͡gaam.

7
00:00:58,125 --> 00:01:05,325
Tuani-gguq ellam piunrillra mallgikan yugni ayuqliulluta usviiruciiqukut.

8
00:01:05,620 --> 00:01:09,700
Man’a niitelallruaqa. Maa-i piciuyugnarquq. Elitaq’la’rqa.

9
00:01:09,705 --> 00:01:13,415
Yaantarcelluku niitelallemni ircaqrualallruunga.

10
00:01:13,415 --> 00:01:20,285
Wiinga-ll’ tamakuni picurlagalriani arcaqanrulua man’a taangaq aturluku.

11
00:01:21,225 --> 00:01:27,615
Taangaq atullruaqa cakneq, yuilqumek-llu tekicarturqama kiingan-llu umyuaqluku.

12
00:01:28,275 --> 00:01:34,315
Maaten tang piunga una temlle’rqa wangnek navguallinikeka.

13
00:01:35,310 --> 00:01:41,980
Ciinllugguaratka-ll’ maa-i cali mat’um nalliini ukut irniama takuatni tuaten tamana-ll’ atulalqa.

14
00:01:41,980 --> 00:01:44,440
Wiinga elitnaullrullinianka.

15
00:01:44,445 --> 00:01:48,885
Uum nalliini ciinllugguaratka tamatumek arcaqertuq.

16
00:01:53,120 --> 00:01:55,690
Iluteqaqlua-llu

17
00:01:58,080 --> 00:02:04,520
Atawaunrilngurmek elitnaullrulliniamki wiinga wangnek navguutekamnek waten elliquma.

18
00:02:05,475 --> 00:02:10,855
Ilumun-ll’ au͡gkut yullret qanellrat-lli piciulallinivaa.

19
00:02:32,790 --> 00:02:44,170
Kinguqliput-gguq kinguqlirkait nunam maani qaingani yuum ayuqucirkaanek ayagniriciqut.

20
00:02:44,585 --> 00:02:47,455
Ayagniriciqut.

21
00:02:48,065 --> 00:02:52,245
Nutaan-llu-gguq tua-i kinguqliit ukegkut

22
00:02:52,449 --> 00:03:04,774
Tua-i imutun tuar tang imna man’a maa-i mat’un nalliini yuut atungekiit man’a.

23
00:03:05,555 --> 00:03:09,643
Tangvagluku tuar qalartelallrulriit.

24
00:03:09,656 --> 00:03:14,506
Maaten waniwa waten elliama umyuaqnaunka.

25
00:03:14,513 --> 00:03:22,163
Tuar im’ tangvagluki nunat makut yugkait qanerutkelallrukiit.

26
00:03:22,445 --> 00:03:30,457
Akleng-gguq, tamana-gguq tekiskunegteggu tuaten ellillerkarteng

27
00:03:30,620 --> 00:03:37,920
Imutun makut-ll’ ayagyuarut qimugkara’urlurtun ellirciqut.

28
00:03:38,164 --> 00:03:40,014
Tangrriu.

29
00:03:40,033 --> 00:03:45,583
Maa-i taringutkeqapiaralaranka.

30
00:03:45,590 --> 00:03:53,690
Au͡gkut yuut tuar tang imna man’a tua-i tangvakapiarluku qanrutkelallrukiit.

31
00:03:53,834 --> 00:04:01,684
Aling aren, maa-i-ll’ tua-i teklilluku yuut makut, nunat yuita tamarmeng.

32
00:04:01,691 --> 00:04:06,753
Naliat-llu pinritevkenani, nunat tamarmeng tekilluku.

33
00:04:07,191 --> 00:04:17,029
Tua-i-gguq tuaten ellirarkaut makut ayagyuat qanruyut’seng man’a cakenriqunegteggu.

34
00:04:40,954 --> 00:04:51,554
Tamaa-i yuilqumi anglillruama tua-i ca tamalkuan nertullruaqa naugaara’rqan up’nerkami aquingarcama.

35
00:04:51,573 --> 00:04:55,923
Egmianun tua-i aquingarcama cungakviit-ll’ aciit nerluki.

36
00:04:55,930 --> 00:05:00,892
Wii kasngukevkenaki irniamnun-llu qanengssak’laranka makut.

37
00:05:00,905 --> 00:05:05,718
Taug͡aam kiingan tua-i uquutvaguaq kiingan nerellrunritaqa.

38
00:05:05,730 --> 00:05:08,630
Napat-llu cuyait neqnikluki.

39
00:05:08,649 --> 00:05:16,312
Maaten tang taqnerurtua taqsuqsuunii. Waniwa tang taqsuqeqaqsailngua.

40
00:05:16,449 --> 00:05:22,862
Taqsuqlua wiinga piksaitua, aqvaqullemnek tau͡gaam anerteqsaaglua pitulua.

41
00:05:22,874 --> 00:05:30,624
Cali-llu maaten caliyaurtua taqsuqningraata ilanka waniw’ taqsuqeksaitua.

42
00:05:30,630 --> 00:05:33,293
Cali qerrutessiyaayuunii.

43
00:05:33,305 --> 00:05:40,730
Ilanka-ll’ maqaqpiangraata maqaqsuunii. Tang tua-i maqaqsuunii maaten angliunga.

44
00:05:40,749 --> 00:05:45,874
Mom-ama-ll’ maqarqessaagyaaqviminek taqtullruanga.

45
00:05:46,780 --> 00:05:55,655
Ilumun makut naumalriit tememun ikayuutngulliniut.

46
00:06:17,886 --> 00:06:26,986
Elluarrluten yuungnaqsukuvet elpenek ataneqerkaunrituten

47
00:06:27,318 --> 00:06:40,155
Temirtenǵurrluten-llu tuaten yuunge’rpet umyuangqerrarkauguten, umyuarteqarkauguten camek ukvermek.

48
00:06:41,505 --> 00:06:47,955
Agayutem pisqutiinek ukvengqerrnarqaaten.

49
00:06:49,049 --> 00:07:01,974
Tua-llu pisciigalkuvgu tauna, Yupiim alerqutiinek call’ ukvengqerrnarqaaten.

50
00:07:02,768 --> 00:07:14,955
Tua-i-wa kiirrarpenek tuaten ukverraunek, puqigyukluten elpenek, elpenek pirpakluten yuukuvet

51
00:07:15,405 --> 00:07:19,855
Nalluaqa qaillun tayim’ ayuqellerkan.

52
00:07:41,999 --> 00:07:56,299
Una qaneryaraq Agayutem yugnek tamaitnek, nunam mat’um yuinek aulukician ayuqucia.

53
00:07:57,368 --> 00:08:05,943
Anirtima ellarrlupiarqan ellakegtaarauluku ellarrlugniaqaat

54
00:08:05,962 --> 00:08:11,187
Waten cunawa ellarrlitullinian:

55
00:08:16,856 --> 00:08:21,631
Ellallirnanrirluni ellarrlutullinian

56
00:08:21,650 --> 00:08:29,412
Cat tamarmeng naunraat-llu elluarrluki naunanrirtelluki.

57
00:08:29,413 --> 00:08:41,850
Ellallirnanrirluni taicirnanrirluni-llu pitullinian, nuna man’a meculirnanrirluku.

58
00:08:42,713 --> 00:08:57,563
Ukut wani, tua-ll’ ukut wani Kass’at ukut wani waniwa ellarrluucaraqelliniat una waniwa ukut naucetaanek neqelget.

59
00:08:58,170 --> 00:09:10,420
Maa-i mat’um ciungani niitelaraput naucetaarit naussiyaanritaqata kailarniluki

60
00:09:10,427 --> 00:09:14,789
Amlleret-llu tuquluteng paluluteng.

61
00:09:16,315 --> 00:09:22,227
Iliini-llu niitaqluta mermek enuqlitellrianek.

62
00:09:25,778 --> 00:09:30,965
Tamaa-i Agayutem aulukician ayuqucia.

63
00:09:33,540 --> 00:09:41,540
Imkut-llu ciulirneret qantullruut, ca-gguq man’a

64
00:09:52,622 --> 00:10:00,247
Waten anirtima-llu can’giirraungraata enurnarinilarait.

65
00:10:00,253 --> 00:10:12,178
Waten cunawa Agayutem yun’i makut ayuqucia tangerrluku cangayagutaqamiki pilallinii.

66
00:10:12,247 --> 00:10:20,822
Waten pilallinii ayuquciat tangerrluku usviirupakarqata

67
00:10:21,153 --> 00:10:25,528
Ayuquciat elpekesqelluku.

68
00:10:46,534 --> 00:10:53,809
Ukut naucetaanek neqelget, naucetaaritgun piitnarluki

69
00:10:53,815 --> 00:11:00,565
Ukut-llu kuigmek neqelget, kuigteggun piitnarluki.

70
00:11:01,447 --> 00:11:14,834
Nallunritukut nunam qaingani naunraat naulauciat nenglem puqlam-llu akuliignegun.

71
00:11:15,059 --> 00:11:23,897
Aipaan elluarrluki nauvkarngaunaki pitatekenrilkagnek.

72
00:11:25,072 --> 00:11:30,997
Tuaten-llu mermiutaat neqet ayuqut.

73
00:11:31,216 --> 00:11:42,716
Kumlam puqlam-llu akuliignegun ellaita ellarrameggni ayuqngat’lalliniut.

74
00:11:43,335 --> 00:11:50,435
Tamatum ellarrluum piitnam nallunairaa.

75
00:11:50,667 --> 00:11:54,204
Ava-i qanrutkaa.

76
00:11:54,217 --> 00:12:03,329
Anirtima-llu can’giirraungraata enurnarinilarait piitnam nalliini.

77
00:12:04,605 --> 00:12:13,417
Piitnaq qanrutkestain qanrutketuat.

78
00:12:36,780 --> 00:12:40,118
Piitnaq-gguq malruuguq.

79
00:12:40,918 --> 00:12:48,381
Aipaa angucaluuluni, aipaa-llu arnacaluuluni.

80
00:12:48,643 --> 00:12:53,518
Angucaluq-gguq kiagnaciatunruuq.

81
00:12:56,687 --> 00:13:01,499
Arnacaluq-gguq tau͡gken kiagyaratunruluni.

82
00:13:01,812 --> 00:13:09,787
Ellarrlutuuq-gguq ella iluarrluku, nunat qavcin aturpek’naku.

83
00:13:10,031 --> 00:13:14,868
Tau͡gaam nunat tamarmeng atutuat.

84
00:13:16,368 --> 00:13:24,793
Una tunglirput atullrat arnacaluuningatetullruat.

85
00:13:24,812 --> 00:13:31,374
Tua-lli-wa yuk amlleq palullrullinilria

86
00:13:31,937 --> 00:13:36,250
Nunat-llu ilait nunaunriraluteng.

87
00:13:37,312 --> 00:13:50,887
Taumek yuut tayima yuut nangqapigtenrilnge’rmeng unguvaqalriit nugtartelallilriit.

88
00:13:50,981 --> 00:13:55,168
Ciumek-llu-gguq qimugcaircatuuq.

89
00:13:57,031 --> 00:14:01,143
Nunat ilait avullugtengluteng.

90
00:14:02,519 --> 00:14:14,194
Cali-llu-gguq ellarrlugarkaurtaqan erenret iquatni agya aruvilangetuuq.

91
00:14:14,475 --> 00:14:19,488
Cali-llu-gguq ella-gguq quptuuq.

92
00:14:19,500 --> 00:14:29,375
Qiaryaarluni-gguq quptuuq, avatek-gguq kegglaperyayagarlutek.

93
00:14:30,506 --> 00:14:37,831
Tamaa-i-gguq ellakun palullret uyanglluteng.

94
00:14:39,187 --> 00:14:44,925
Yuut-llu-gguq amlleret elpektuat qup’aqan

95
00:14:45,800 --> 00:14:52,250
Tang makut nallunailkutauluki qanrutkelallrit.

96
00:15:17,657 --> 00:15:30,069
Qantuut-gguq atam-gguq ellarrluk canimellikan

97
00:15:30,082 --> 00:15:41,457
Qanelriartairutniartuq kaigyaram ayuqucianek, ilacingluteng.

98
00:15:42,188 --> 00:15:52,213
Wangkuta-llu anguvilqautellerni niitelallerput qanruteksuilamteki

99
00:15:53,144 --> 00:15:58,844
Bible-aani Paul-aam qanellruciatun.

100
00:15:59,538 --> 00:16:07,963
Ciulirnernek-llu camek unangellrunritua. Ciulirneruyaaqellilriit.

101
00:16:09,494 --> 00:16:20,144
Wangkuta anguvilqautellerni qanlallrita tungiitnun qerrluugarkauyaaqukut

102
00:16:20,288 --> 00:16:27,326
Qanlallrita makut ayagyuat tungiitnun.

103
00:16:27,839 --> 00:16:40,014
Without having heard what that’s like, how will the people who reach that time use the traditional instructions concerning it?

104
00:16:44,395 --> 00:16:53,745
Qanrutketuat ellarrlukatangraan-gguq neqaitqapigcuicaaquq.

105
00:16:54,164 --> 00:16:59,777
Tau͡gaam-gguq neqait cukangatetuut.

106
00:17:00,864 --> 00:17:08,389
Tayima-llu uksuq qaillun ellirluku pircirturangetua?

107
00:17:10,158 --> 00:17:16,795
Ella-gguq assiyuituq pircirrlainarluni.

108
00:17:17,470 --> 00:17:23,908
Nani-llu yuk tumkeliluni ayayuunani.

109
00:17:24,558 --> 00:17:38,471
Iliini ertekegtaararraarluni erneq iquklicugnaunaku anuqni uivqerrluku ellaqertetuluni.

110
00:17:39,683 --> 00:17:49,196
Angutet-llu angungnaquralriit elluarrluteng angungnaqu’urciiganateng.

111
00:17:50,208 --> 00:18:04,646
Cali-llu can’giircuutet taluyat kanermek imangqetuniluki.

112
00:18:05,134 --> 00:18:10,146
Nugtaqaiceteng avirlurtaqluteng.

113
00:18:10,397 --> 00:18:16,172
Kaneq taluyat iluatni avirlurrluni.

114
00:18:16,391 --> 00:18:25,203
Iliini kanrem akuliini can’giiq atauciq tangrruugaqluni.

115
00:18:26,729 --> 00:18:37,954
Tamaa-i mer’em mermi kumlam nall’aringalallii.

116
00:18:38,473 --> 00:18:48,235
Mat’um nalliini carvaneq kanermek ilangqessuituq.

117
00:18:52,273 --> 00:19:01,523
Piitnam nalliini carvaneq kanermek ilangerrngatetulliniuq.

118
00:19:23,167 --> 00:19:27,730
Can’giiq tau͡gaam ut’rulluku.

119
00:19:30,492 --> 00:19:39,892
Tekiucaku-llu egan mermek imirluku kuimarcetaarluku

120
00:19:40,899 --> 00:19:46,536
Mer’em currlungllerkaa umyuaqluku.

121
00:19:47,511 --> 00:20:01,224
Currlungan-llu kenirluku.

122
00:20:09,999 --> 00:20:15,486
Currlungan-llu kenirluku. Ilakelriit nerluku.

123
00:20:16,911 --> 00:20:27,061
Can’giiq atauciq itumlluku tayarunek, anllernek, quagcinek-llu ilaluku.

124
00:20:27,068 --> 00:20:33,255
Tayaruq atauciq nertulliniat.

125
00:20:35,668 --> 00:20:43,618
Cali melugnek piutaitellerkarteng nangyaqluku.

126
00:20:44,075 --> 00:20:52,900
Meluut kinercirat cangariyuitut ak’allaurteng’e’rmeng.

127
00:20:53,056 --> 00:20:57,844
Tamaa-i yuurqaariluki.

128
00:20:58,144 --> 00:21:13,994
Cali-llu-gguq qangqiirem anaa cikaa-llu teguluku nernge’rmiu cangalliurutekngaitaa-gguq aqsaqu͡ran.

129
00:21:14,001 --> 00:21:20,176
Peqliungan-gguq napanek neqengqerrata.

130
00:21:43,270 --> 00:22:00,145
Anluami wall’u qenuillermi imna alungyar can’giicuayaaq tangerqaku

131
00:22:00,651 --> 00:22:08,351
Aqsaqu͡ra temingraan aglumaqaasqenritaat.

132
00:22:08,758 --> 00:22:14,770
Ut’rulluku tau͡gaam kenirluku neresqaat.

133
00:22:16,458 --> 00:22:26,621
Tauna-am qaneryarimaat waten, au͡gna can’giicuayaaq:

134
00:22:27,108 --> 00:22:40,208
Qassaa nerkaku, wagg’uq qumikegcilriamek iluan pitgautekarkaungaku ellminek tuqulluni.

135
00:22:41,352 --> 00:22:54,602
Yuum-gguq aqsaqu͡ra uquirutaqami caqassurarangtuuq, camek-llu cikinerrlugcunaunani.

136
00:22:58,096 --> 00:23:06,946
Uqiqallerkaq nervallallerkaq-llu ellminek munaruqu’urluku.

137
00:23:07,278 --> 00:23:18,428
Tamaani pinillrulliniut yuut mermek neqengqenritlermeggni.

138
00:23:19,285 --> 00:23:34,460
Tamakut angungnaquralriit kemgitem ugaani ayakata’arqameng tet’eng-llu kevirluki ayagaqluteng

139
00:23:34,466 --> 00:23:40,741
Anuqem iteryulaaki ugaani kemgitem.

140
00:24:13,872 --> 00:24:21,672
Aarnarqelria man’a kiak maa-i-am tua-i alairtuq.

141
00:24:21,679 --> 00:24:25,604
Merkun-llu cali maa-i tarratengluta cali.

142
00:24:26,548 --> 00:24:36,110
Mat’um taangam waniwa picurlagatngucia

143
00:24:36,623 --> 00:24:44,136
Cali-llu yuum wani navguutngucia

144
00:24:44,248 --> 00:24:48,611
Tua-i elpeknariyaaqelria tayima.

145
00:24:48,623 --> 00:24:55,286
Aturtek’lallmini-llu tayima cali elpeknariyaaquq.

146
00:24:55,611 --> 00:25:05,323
Arenqiatuq tau͡gaam tua-i aturyugtain atulaamegteggu atuusqumanricaaqeng’e’rmi.

147
00:25:05,336 --> 00:25:13,499
Tua-i ellaita arcaqaqekteng atularaat.

148
00:25:15,036 --> 00:25:20,786
Maa-i mat’um nalliini yuk wani waten ayuquq:

149
00:25:20,905 --> 00:25:32,305
Watua waniwa qalaruqaarluku, nangerngaluni cavkenani waniwa qalaruqaarluku

150
00:25:32,324 --> 00:25:38,249
Tua-i-llu ayiimi mer’aluni.

151
00:25:39,230 --> 00:25:48,768
Tayima-llu sass’aq cali naavailgan cali, ilii pivakarluni angyaminek katalartuq

152
00:25:48,781 --> 00:25:51,706
Angyam-llu unilluku.

153
00:25:53,325 --> 00:25:57,500
Qaillun-llu anirtuasciiganani tauna.

154
00:25:57,856 --> 00:26:04,356
Tua-i ellminek tuqutelartuq tauna. Cakneq-lli nallunaipaa.

155
00:26:05,138 --> 00:26:08,700
Ellminek tuqulluni.

156
00:26:08,701 --> 00:26:24,413
Tua-i tuarpiaq imutun cangallruvkenani ellminek nutellriami, wall’u nuusimek ellminek kapellriami, wall’u qemitellriami-llu.

157
00:26:24,433 --> 00:26:28,720
Tua-i cangallruvkenani.

158
00:26:30,195 --> 00:26:37,008
Mermun igtaqami tua-i ellminek tuqutelartuq.

159
00:26:37,308 --> 00:26:41,345
Man’a taringesqumangyaaqaqa wiinga.

160
00:26:41,358 --> 00:26:47,995
Tua-i wiinga carrluuyaaqeng’e’rma wangnek tunullua

161
00:26:48,470 --> 00:26:54,033
Tunullua wangnek umyuaqesqumangyaaqaqa makunun

162
00:26:54,045 --> 00:26:59,720
Taringesqumangyaaqluku-llu makunun ayagyuaqegtaarnun

163
00:27:00,289 --> 00:27:06,701
Ellaita ayuqucirteng ellmeggnek navguassiyaakaitnun.

164
00:27:32,714 --> 00:27:45,389
Ellaita-llu ukuk wani angayuqateng, angayuqaita kenekngamegteki auluk’laryaaqait mikelnguuluki.

165
00:27:45,408 --> 00:27:49,433
Tau͡gaam ellmeggnek nangertaqameng

166
00:27:49,564 --> 00:28:00,089
Ilaita tuarpiaq imutun ellmeggnek anglilriatun ayuqluteng

167
00:28:00,120 --> 00:28:08,095
Angayuqateng-llu ukut-wa, ukuk wani cakevkenakek qigcikevkenakek-llu.

168
00:28:08,101 --> 00:28:14,789
Qanellrak-llu cali umyuaqsuunaku aturpek’naku-llu.

169
00:28:14,802 --> 00:28:27,102
Atunritlermegnegun-llu tamaaggun angayuqateng cikirtularait kiaresngiatmek

170
00:28:27,559 --> 00:28:31,859
Assiitqapigtellriamek tamatumek.

171
00:28:32,684 --> 00:28:44,346
Kiaresngiatevkarluki tuarpiaq iqlutun akinaurlukek ukuk wani angayuqateng.

172
00:28:44,434 --> 00:28:53,947
Man’a taringengluku man’a ayuqucirteng, aturyullerteng man’a taangaq pegeskunegteggu

173
00:28:53,959 --> 00:28:58,584
Cakneq-lli atawauyarpaa.

174
00:28:58,928 --> 00:29:06,003
Quyanarqeqapiarluni-llu kina imna pegcilria.

175
00:29:06,122 --> 00:29:14,122
Makut-llu maa-i cali cuqkaularyaaqut tamakuni makuni meryulriani:

176
00:29:14,129 --> 00:29:28,666
Yuum ilii wiinga tangerturallemni meryukapigtelartuq, kiituani angliuq, kiituani-llu nulirturtuq.

177
00:29:29,266 --> 00:29:39,166
Tua-i-llu ayainanermini imna man’a ayuqucini meryullni pegtelaraa iliin.

178
00:29:39,185 --> 00:29:44,060
Teguqaquvkenaki tua-i peggluku tunulluku.

179
00:29:44,154 --> 00:29:58,341
Cakneq-lli taumi tua-i qanerturanrilengramta-llu wangkuta tua-i umyuamteggun quyakeqapiarluku ayuqelartukut.

180
00:29:58,354 --> 00:30:03,041
Tua-i man’a waten cali pitaqerluku cali qanrutkaqa.

181
00:30:24,466 --> 00:30:37,104
Tamaa-i, tamaa-i tamatum nalliini ayagassuutengqertut qayanek.

182
00:30:37,392 --> 00:30:50,254
Tua-llu anuqengararutaqateng qaspengqerrluteng-llu imkunek maklaaret qiluitnek

183
00:30:50,267 --> 00:30:55,555
Irnerrlugnek qaspernek all’uki pitulinek.

184
00:30:55,668 --> 00:31:02,205
Tamakunek qayam una painga, iciw’ uivenqellriit?

185
00:31:02,405 --> 00:31:07,368
Qayanek-qaa tanglallruuten? Iciw’ uivenqellriit?

186
00:31:07,380 --> 00:31:12,868
Kinguqaminek qumigluku qayam painga.

187
00:31:12,881 --> 00:31:23,268
Tua-i-llu nutaan pelacinaunrilngurmek tapengyaarmek pinevkarluku piliameggnek nemerluku. Tua-i-gguq ket’garluku.

188
00:31:23,281 --> 00:31:31,656
Tua-i qairem waten pilangraani iterciiganani qayaan iluanun.

189
00:31:31,875 --> 00:31:36,112
Tuaten pitullruut.

190
00:31:36,162 --> 00:31:42,087
Qayaan iluanun iterciiganani meq qumikngani.

191
00:31:42,343 --> 00:31:51,568
Tua-ll’ makut wani angyat kill’uteng-llu piksaitelaryaaqut.

192
00:31:51,749 --> 00:32:03,299
Tau͡gaam mat’um, mat’um aturyulallrata, atungnaq’lallrata picurlagavkalarai.

193
00:32:03,306 --> 00:32:09,606
Picutlagatek’larai taangamek aterpagcimalria.

194
00:32:09,850 --> 00:32:14,800
Tamakutaitellrani picurlalriartaitellruuq.

195
00:32:14,894 --> 00:32:22,782
Picurlalriamek niicuitellruukut kiagmi kit’ellriamek.

196
00:32:22,795 --> 00:32:34,657
Maa-i mat’um, mat’um tua-i atuusqumanricaaqaat nunat tamarmeng yuita ayagyuat.

197
00:32:34,770 --> 00:32:38,358
Ayagyuanrilnge’rmeng-llu pilalriit.

198
00:32:38,421 --> 00:32:44,496
Kanevtellriatun waten, kanevtellriatun ayuqluki.

199
00:32:44,627 --> 00:32:50,177
Tua-i tuaten wii ayuqekutela’arqa kanevtellriatun.

200
00:32:50,196 --> 00:33:00,671
Iciw’ kanevciaqamta tua-i kanvelalria, imna-ll’ taryirissuutmek pilallerput kanvaqluni.

201
00:33:00,677 --> 00:33:14,390
Tuarpiaq umyuartequrarqama tuaten tua-i kanvutekluku man’a aturyulallrat.

202
00:33:14,402 --> 00:33:20,002
Tamakut camek nallullruut tamatutaitellrani.

203
00:33:43,521 --> 00:33:52,309
Waniwa tua-i tamakut pugtaucilartut yuk pugtavkarluku.

204
00:33:52,322 --> 00:33:57,334
Tamakunek piicunaunani, piicunaicaaqluni.

205
00:33:57,847 --> 00:34:03,097
Uqamaitenrilata-llu ayauqurayunaqluteng.

206
00:34:05,241 --> 00:34:12,329
Kaigmi, kiagmi ayagauralalriit maa-i tua-i.

207
00:34:12,342 --> 00:34:18,554
Tamaani tau͡gken ciuqvani tamakutaituq kit’essuutnek.

208
00:34:18,567 --> 00:34:24,867
Angyakun-llu ayagayuunateng, qayakun tau͡gaam anguarluteng.

209
00:34:25,261 --> 00:34:29,061
Tamaa-i ayagassuutiit qayaq.

210
00:34:29,105 --> 00:34:38,830
Maa-i tau͡gken angyarluteng, levaarluteng. Qaciggluteng tua-i ayagaaqluteng.

211
00:34:38,949 --> 00:34:48,524
Taumek tamakut kit’essuutet tua-i qeleksunarqut.

212
00:34:48,530 --> 00:34:59,468
Waniwa tua-i nallunritukut, nallunrirtukut yuum, yuum picurlii waniw’ ciuqerrani uitauq.

213
00:34:59,593 --> 00:35:14,343
Iciwa waniwa-llu angnirluni engelallagalluni-llu pirraarluni, tua-i-llu ilani unicamiki tayimqerrluni.

214
00:35:14,400 --> 00:35:24,200
Tang yuum picurlallran nantenrilucia. Tua-i waniw’ ciuqerrani uitauq.

215
00:35:24,757 --> 00:35:39,407
Taumek alerquutet makut, makut Kass’at cait cakaarayuunaicaaqut.

216
00:35:39,414 --> 00:35:48,401
Tamakut-llu kit’essuutet tua-i avaqliqluki, avaqliqluki, uqamaitevkenateng-llu.

217
00:36:11,851 --> 00:36:28,001
Ciuqliput nang’ngata, qanruyutet tamakunek ciuqlimteńek qanrutkestairucata qanrutkestairutut.

218
00:36:29,895 --> 00:36:36,195
Ilaita-llu nallunrit’laryaaqellikait tayima.

219
00:36:36,589 --> 00:36:43,389
Qanruyun ak’allaq niitelaryaaqellikii.

220
00:36:43,621 --> 00:36:49,933
Tamaa-i qantukurtairucami.

221
00:36:50,071 --> 00:37:04,134
Atam tamakut tamaa-i angullrenka qalaruyut’seng cimiqetaarpek’naku.

222
00:37:04,146 --> 00:37:09,821
Atauciq tua-i atauciuluku qalarutkuratuat.

223
00:37:09,877 --> 00:37:20,415
Uum qalartaqami qanrutkaqluku. Akaurpailgan allam uum qanraqami qanrutkaqluku.

224
00:37:20,490 --> 00:37:30,778
Tamaa-i tamakunek tegganrurtellrianek qalarutkescairucameng

225
00:37:30,866 --> 00:37:36,241
Qanruyun man’a qanrutkuranriraat

226
00:37:36,260 --> 00:37:42,335
Nang’ngameng tamakut qalarutkestek’lallrit.

227
00:38:05,435 --> 00:38:10,198
Tau͡gaam-llu tamaa-i wani qanrucimalallruukuk-llu tua-i.

228
00:38:10,210 --> 00:38:14,510
Waten-llu alerqulallruakuk aatamegnuk:

229
00:38:14,517 --> 00:38:24,167
Caranglluut-gguq enem iluani carrirturluki. Carrirturluki-gguq cat tamalkuita natret.

230
00:38:25,486 --> 00:38:29,536
Cat-llu pellernarqengraata ciqirqelluki.

231
00:38:29,543 --> 00:38:34,868
Umyuartequlluki-llu-gguq ciqitaqluki

232
00:38:34,887 --> 00:38:42,499
Picuyuglunuk, wall’ unguvamayuglunuk, wall’u assirlinuk yuuyuglunuk naulluuyuunanuk.

233
00:38:42,512 --> 00:38:51,037
Wall’u kenirmigluki-llu-gguq anutaqluki caarrluut waten piluki.

234
00:38:51,306 --> 00:38:56,818
Wavet kenimun piluki anutaqluki-gguq.

235
00:38:57,081 --> 00:39:04,019
Atam-gguq tamaani yuut wani tanqingqerrsulriit

236
00:39:04,544 --> 00:39:13,894
Tanqingqerrsulriit clean up-aarturluteng tamakut pitullrulliniut, tuaten essuiculriit-gguq.

237
00:39:14,776 --> 00:39:26,426
Ilait-gguq tua-i tuaten piuratulit naulluuyuit[aqut]. Naulluuyuunateng-llu-gguq tamakut yuut.

238
00:39:28,195 --> 00:39:41,408
Akumegteggun-llu angllumanrilnge’rmeng tamakut akumegteggun-gguq tanqigmek anllungaqluteng, alimeng-llu nuugitgun, maaggun-llu pugyaramegteggun.

239
00:39:41,420 --> 00:39:49,708
Waten tanqigmek anllungaqluteng. Tarrarteng’e’rmeng-llu ellami tan’gerciyuunateng.

240
00:39:49,721 --> 00:39:52,583
Tamaa-i tuaten qanrutetullruakuk.

241
00:39:52,596 --> 00:39:59,821
Tamakut-ll’ angllumanrilnguuyaaqluteng, nalluvkenateng tamaa-i.

242
00:39:59,827 --> 00:40:08,440
Tuamtellu-gguq naulluulriit pelqevkenaki uqlautekengramteki kenugtelarlaput.

243
00:40:08,452 --> 00:40:18,827
Tamaa-i-gguq carrluk-gguq yugnun agtuucuituq. Menuurcuituq-gguq yuk kevgiulria.

244
00:40:43,408 --> 00:40:48,833
Mat’um nalliini anagutpiarluteng eneput.

245
00:40:48,839 --> 00:40:55,089
We’re rich right now. We have everything in the house.

246
00:40:55,246 --> 00:41:01,971
Ca tamalkuan avaliqluku tuar wangkuta Kass’at, Yuuluta tau͡gken.

247
00:41:02,452 --> 00:41:18,115
Tua-i-llu wiinga taukuni Cakayiinkuni, Johnny Samson-aaq trading post-arluni Nunapicuarmi uitavallutullruunga nasaurluulua.

248
00:41:18,127 --> 00:41:25,652
Nulirra tang una cassiyaayuunani. Iciw’ tua-i mulngaku’urngataqluni.

249
00:41:25,671 --> 00:41:34,946
Wiinga tang eruringuarturnaurtua. Agleqsaunii-llu maybe ten years old, or nine tamaani.

250
00:41:36,165 --> 00:41:42,140
Cat-llu makut perrirturaraqluki pisqellaaki taum nulirran.

251
00:41:42,584 --> 00:41:45,709
Cunaw’ tang Kassaungamek.

252
00:41:45,715 --> 00:41:50,753
Tua-i-w’ half breed, avguami-w’ uinga. Nulirra-w’ caullrua?

253
00:41:50,766 --> 00:41:52,778
Tuaten wii anglilua.

254
00:41:52,791 --> 00:42:00,554
Utertaqama-llu, uitarrlainanrilama ilamnun-am, family-mnun utertaqama

255
00:42:00,566 --> 00:42:05,466
Imkuni Kass’ani pilalqa ayuqeliluku enemteńi.

256
00:42:05,485 --> 00:42:11,610
Cat makut kitukcaarnaunka, cunaw’ tang dust out-alallrullikenka-ll’ cat.

257
00:42:11,616 --> 00:42:15,179
Assircaarturluki pinaunka tang.

258
00:42:15,191 --> 00:42:18,429
Tua-i taukugnek elillua.

259
00:42:18,442 --> 00:42:27,329
Mat’um nalliini high school, college pitanguq.

260
00:42:27,342 --> 00:42:38,704
Umyuarteq’lartua, "Makuskiq maa-i nallunritpiarpagtut, qaillun-llu enem iluan clean up-aallerkaanek."

261
00:42:39,205 --> 00:42:48,392
Tuaten umyuarteq’lartua. Tuaten wii ayuqelqa-am Kass’ani uitaqtaqalqa pitekluku elitellruunga tamatumek.

262
00:42:49,317 --> 00:43:01,955
Tua-i-llu mat’um nalliini wii, arnat tauni cali Nunapicuarni arnassagaq au͡gna, arnassagaurpallrunritliniuq taum nalliini.

263
00:43:01,968 --> 00:43:03,830
Ceńirrviktullruaqa.

264
00:43:03,843 --> 00:43:08,993
Tauna tang iternaurtua arnaq eruriqcaarall’ caminek.

265
00:43:09,012 --> 00:43:14,287
Saanini-ll’ makut perriqcaarturnaurai waten kaminiami qaingani.

266
00:43:14,693 --> 00:43:22,968
Tua-i-ll’ itraqama taum arnam uutautengqellaan saarralanek, iciw’ saarralanek uucitulriit yuut?

267
00:43:22,987 --> 00:43:26,724
Wii tuar candy-rtaitellrull’ tamaani.

268
00:43:26,737 --> 00:43:32,249
Taum arnam uutamek cikiqernauraanga, wiinga-ll’ iqemkarluku.

269
00:43:32,262 --> 00:43:36,175
Saarralarninaq neqniqluni.

270
00:43:36,187 --> 00:43:39,725
Tamana pitekluku tauna arnaq ullagyutullruaqa.

271
00:43:40,000 --> 00:43:45,625
Taum caaqami pilaraanga arnam, "Ilung," ilungaqliniamia

272
00:43:45,631 --> 00:43:56,931
"Ilung, wangtun piyaureskuvet, aipangkuvet, wangtun pilaqina. Cangqelarniartuten atam.

273
00:43:57,588 --> 00:44:06,063
"Caten eruyuunaki enevet ilauni,’ tua-i nasaurlullraulua, "uitaskuvki

274
00:44:06,082 --> 00:44:15,069
"Dust-am atam patularniarai, kiituani assiirucan qel’kenriran eggluku-llu."

275
00:44:15,082 --> 00:44:20,894
Tauna-llu nutarauyaaqluni, tau͡gaam dust-am iqampatuluku.

276
00:44:20,907 --> 00:44:27,432
Tua-i-ll’ aglumanairulluni piksuumiirutnariluni. Taum tang pitullrukiinga tuaten.

277
00:44:45,213 --> 00:44:50,363
Tua-i-ll’ mat’um nalliini waten cali qanlartut:

278
00:44:50,495 --> 00:44:59,232
"Arnanek-gguq irnialek arnaq, atam-gguq taum arnam aanani tangvagniaraa enem iluani.

279
00:44:59,245 --> 00:45:07,345
"Tua-i-llu-gguq calillra, callra arnam cali taum irniaran ayuqeliyugngaluku."

280
00:45:08,539 --> 00:45:11,202
Piciugut makut.

281
00:45:11,302 --> 00:45:17,202
Wiinga-ll’ waniw’ nine-aanek irniangqertua, five girls, four boys.

282
00:45:17,446 --> 00:45:26,221
Ukut-llu five girls ayuqenritut tamarmeng. Iciw’ ayuqenritut.

283
00:45:29,390 --> 00:45:33,352
Tamalkuita-ll’ taukut wii kenkepiarluki.

284
00:45:33,578 --> 00:45:44,753
Tua-i-ll’ caliyaurcama, cali mingeqsaurcama tua-i, ukut-ll’ angliriluteng ukut yuungnaqengluteng paniinka

285
00:45:45,484 --> 00:45:49,334
Caliurnaunka, mingqurluki-ll’.

286
00:45:49,728 --> 00:45:58,353
Iliini enaitnun it’lartua cailkami taun’ im’ mingqelqa. Umyuaqa tang pinaurtuq.

287
00:45:58,959 --> 00:46:04,634
Cunawa-m’ tua-i assircaarluku call’ tauna uitaarkaq cailkamtelluku.

288
00:46:04,640 --> 00:46:08,915
Iliinun panima iternaurtua, neat.

289
00:46:09,559 --> 00:46:14,359
Aren, caliallrenka-ll’ makut kenkumaluteng.

290
00:46:14,616 --> 00:46:24,966
Tua-i-ll’ tuaten piama, waniwa irniamni five girls, malruk, atrit aperngaitanka

291
00:46:25,385 --> 00:46:28,885
Wii tangerturallemni neat.

292
00:46:29,229 --> 00:46:32,529
Kass’at apqiitnek neat.

293
00:46:32,873 --> 00:46:37,986
Assirtuk. Tamarmeng assiryaaqut.

294
00:46:38,098 --> 00:46:47,373
Tua-i-ll’ waten piunga: mingqaallrenka aturiallrenka taukuk care-aqapiarlukek.

295
00:46:47,379 --> 00:46:56,317
Arcaqerluni-am aipaan care-aamiki eniinun itraqama tua-i tanglaamteki.

296
00:46:57,030 --> 00:47:05,342
Kiagmi caliallrenka mingqaat atkuut, piluguut furs, fur clothes

297
00:47:05,355 --> 00:47:13,343
Kiagmi tangerqayuitanka eniinun iluani, nothing. She put them away.

298
00:47:14,081 --> 00:47:16,768
Iciw’ put away-larai.

299
00:47:16,781 --> 00:47:25,968
Kass’ani nallunritua fur-at uitavingqertut pitalqellriamek enemek.

300
00:47:25,981 --> 00:47:30,931
Kiircetevkenaki, nengllirpek’nani, maybe medium.

301
00:47:30,938 --> 00:47:33,550
Tua-i-ll’ fur-ani assirluni.

302
00:47:33,551 --> 00:47:44,401
Atam cat wani makut skin-at agaurarqameng years and years aturviirutetuut uuluteng.

303
00:47:45,158 --> 00:47:49,495
Tegukumni-ll’ una atkuk allegluni. Uuluni.

304
00:48:16,845 --> 00:48:27,795
Mat’um nalliini arcaqalriaruuq tukuussiyaagata yuut, Agayutem cikiutekngateng cat.

305
00:48:27,802 --> 00:48:31,689
Enem iluani cat Agayutem cikiutekai.

306
00:48:31,702 --> 00:48:37,827
Arnam take care-ararkaugai assirluki.

307
00:48:37,846 --> 00:48:42,833
Ilii angutem pituuq atam.

308
00:48:42,846 --> 00:48:45,996
Wii waniw’ nengaungqertua ayuqenrilngurnek.

309
00:48:46,090 --> 00:48:50,840
Iliin uinga nuliani ikayuayunqeggluku.

310
00:48:51,047 --> 00:48:55,209
Irnianka-w’ tua-i tuaten ayuqut ilait.

311
00:48:55,222 --> 00:48:59,710
Iliin-llu uinga uitauratuluni.

312
00:48:59,723 --> 00:49:08,235
Arniin ellmikun kiiryugluni caliluni, angutiin-ll’ im’ ikayuyuunaku angutnguami-wa.

313
00:49:08,248 --> 00:49:16,986
Angutet qagaani caliarkaungameng outside work, arnaq-llu enem iluani inside work.

314
00:49:16,999 --> 00:49:23,586
Tau͡gaam ayuqenrilata yuut ayuqenrilngurnek-am ukut paniinka aipangqelartut.

315
00:49:23,786 --> 00:49:31,986
Ilaita nuliat tamakut-am wii assikpiaranka. Aipait makut aipateng care-aqait.

316
00:49:31,993 --> 00:49:34,630
Anglill’ taumi assirpaa.

317
00:49:34,643 --> 00:49:36,730
Pituaput.

318
00:49:37,030 --> 00:49:39,318
Keneknaqluteng.

319
00:49:39,606 --> 00:49:45,506
Uitauryulriit waten, qaill’ atak’ apqerlaku?

320
00:49:45,700 --> 00:49:49,513
Mat’um nalliini-llam qanlartut, "weird."

321
00:49:49,525 --> 00:49:52,875
Weird-aq una wii taringyuitaqa.

322
00:49:52,882 --> 00:49:56,594
Tuar-llu tang tauna tuaten uitauralria weird-alria.

323
00:49:58,757 --> 00:50:06,907
Wiinga atam qalartaqama temcinarqellrianek avuaqluku pituunga.

324
00:50:06,914 --> 00:50:12,489
Tua-i man’a maa-i arcaqerluku qanruteksullruaqa.

325
00:50:12,508 --> 00:50:17,683
Makut teenager-aat mat’um nalliini

326
00:50:21,064 --> 00:50:27,927
Catussiyaanritellrat I sorry for them.

327
00:50:28,464 --> 00:50:36,989
Aanait-llu caqtartu’rnaurtut, pania-w’ un’ inarrluni naaqill’.

328
00:50:37,008 --> 00:50:42,020
Tua-i-w’ puqiameng-llu pillilriit kalikanek.

329
00:50:42,033 --> 00:50:48,383
Ilii-ll’ apqiitnek video, teng teng teng teng teng teng.

330
00:50:49,527 --> 00:50:55,202
Aqumluni how many, couple hours

331
00:50:55,871 --> 00:51:01,608
Calinami nangerrluni aanani ikayurluku wall’u atani.

332
00:51:03,408 --> 00:51:12,408
Tua-i makunek qalartua, ilakelaatgu-llu Agayun.

333
00:51:12,415 --> 00:51:21,702
Agayutem cikiutai enem iluani take care-arnarqelliniut assircaarluki.

334
00:51:50,390 --> 00:51:55,152
Waten-am qantullruata au͡gkut wani eneqeraqluki piunga:

335
00:51:55,165 --> 00:52:03,015
Arnat-gguq, irniamta wangkuta aanaulriani cauralput ayuqeliyugngaa.

336
00:52:03,134 --> 00:52:05,009
Piciuguq.

337
00:52:05,065 --> 00:52:14,878
Mingquratukuma panima ayuqeliyugngaatnga, mingqaqluteng-llu.

338
00:52:14,903 --> 00:52:19,753
Tau͡gaam-wa mat’um nalliini elitnauq man’a cavagta.

339
00:52:21,197 --> 00:52:28,685
Tua-i nanrarngaitanka irnianka. Cuqkuuryugngaanka cuqyutekluki.

340
00:52:28,760 --> 00:52:37,623
Ataucimek-llu maa-i irniangqertua college-aalalriamek. Allrakut tang tua-i maa-i amllerilriit.

341
00:52:37,635 --> 00:52:41,010
Apqiitnek drop out-araqluni.

342
00:52:41,754 --> 00:52:46,304
Tang makut-wa qaill’ piat?

343
00:52:46,861 --> 00:52:57,998
Makumek-llu tang caliyaramek maani yuuluni nalluluni.

344
00:52:58,561 --> 00:53:03,748
Caliyuyuunani-ll’, naaqiq tau͡gaam.

345
00:53:05,023 --> 00:53:10,098
Tua-llu cali cuqkuurluku, cuqyutkaqluki-w’ canrilnguq.

346
00:53:10,242 --> 00:53:16,054
Atauciq irniaqa elitnaunermek qessayulallruuq.

347
00:53:16,067 --> 00:53:24,342
Cayunqepiaq. Caliyunqeggluni boy-aq, outside work.

348
00:53:25,448 --> 00:53:33,573
Nallunritaqa cikuciyunqektallrulria mikluni, mer’icecuunii.

349
00:53:33,579 --> 00:53:35,617
Qessaitpiaq.

350
00:53:35,630 --> 00:53:42,717
Wiinga-w’ pisqurqeka, iciw’ kiingan pistek’lallruamku.

351
00:53:42,892 --> 00:53:53,767
Mat’um nalliini tangrraqa caliyaramek qagaani-llu nallunritqapiarluni tauna.

352
00:53:54,011 --> 00:54:03,273
Ayagmek, angutngurrluni utaqaurpek’nani, ayagmek tau͡gaam piuralria

353
00:54:03,899 --> 00:54:07,986
Apqiitnek Kass’at train-arciqliniuq ellminek.

354
00:54:07,999 --> 00:54:13,149
Taukun cali tua-i cuqyuteksugngaaqa yumkun ataucikun.

355
00:54:13,156 --> 00:54:20,518
Mat’um nalliini youngest, irniarugama youngest

356
00:54:22,381 --> 00:54:26,719
Cacetuqutek’la’rqa ellami caarkanun.

357
00:54:26,857 --> 00:54:32,632
Calinaurtuq tuar taqneq, nallunritqapiarluni.

358
00:54:34,813 --> 00:54:40,463
Tua-i tua-i qanengssakanka makut cuqyutekluki.

359
00:54:41,107 --> 00:54:46,932
Iimteggun tangllemteggun canek elicugngaukut.

360
00:54:47,313 --> 00:54:58,263
Iciw’ tua-i wiinga aanaka clean up-aatullrunrituq, mingqurluni tau͡gaam

361
00:54:58,282 --> 00:55:01,420
Clean up-aararkartailan-wa enemta ilua.

362
00:55:01,433 --> 00:55:07,633
Tau͡gaam tua-i-w’ ava-i qanertua Cakayiinkugni Kassaungamek-wa tua-i [?]

363
00:55:07,640 --> 00:55:11,690
Maanicetun tau͡gaam ayuqevkenateng; phone-artaunani.

364
00:55:11,709 --> 00:55:14,309
Tiiviingqellruut-qaa?

365
00:55:15,753 --> 00:55:21,078
Taukugnek qaneryugngaunga taukugnek tamakunek elitellemnek.

366
00:55:47,347 --> 00:55:55,284
Elitnaullemni tuar tang camek elitellrunrilngua, igketellruami-w’ elitnaulqa, carraussiyaallruami.

367
00:55:55,484 --> 00:56:03,459
Egmian wani elitnauryuglua nangteq’nge’rma, allrakunka ikgelengraata-ll’ uingetullruameng imkut.

368
00:56:03,465 --> 00:56:07,740
Wiinga-am uingevkaqiitnga, igkenateng-ll’ allrakunka.

369
00:56:07,759 --> 00:56:11,596
Maani-llu marriage license-aamek piqatallmegni

370
00:56:11,609 --> 00:56:19,071
Tauna-am commissioner-aamek aterluni marriage license-aanek cikiqengtuli.

371
00:56:19,084 --> 00:56:25,034
Maa-i-am iliini pilartua, "Tauna-llam carpakayak iqlullinill’."

372
00:56:25,041 --> 00:56:29,616
Sixteen-aallruunga. Sixteen-aallruyugnarqua.

373
00:56:29,635 --> 00:56:35,510
Marriage license-aaq-am taitesciigatnirraarluku igarraarluku taitaa.

374
00:56:35,516 --> 00:56:44,116
Wiinga 18-aaruartellua marriage license-aaq wangkugnun tunlliniluku, allrakunka ilaluki.

375
00:56:44,873 --> 00:56:49,935
Maa-i tuaggun ayagtua allrakunka, allrakuma ilamallrakun.

376
00:56:49,948 --> 00:56:53,223
Taumi younger-aanruyaaqua nallunailngurmek.

377
00:56:53,228 --> 00:57:03,153
Tau͡gaam marriage license, iciw’ prove-aqsugngalliniamegteggu tamakutgun kalikanka kitugtellruit aipaqa yuunrillrani.

378
00:57:03,384 --> 00:57:06,797
Tua-i tauna qanrutkela’arqa.

379
00:57:07,234 --> 00:57:13,259
Ilailallrulliniut-am allrakunek au͡gkut ciuqvani.

380
00:57:13,265 --> 00:57:19,515
Mat’um nalliini-wa arnassagaurrlni-ll’ wall’ angukara’urluurrluni nulirtulalria angun.

381
00:57:19,534 --> 00:57:24,309
Wall’ arnassagaurrluni arnaq uingaqluni mat’um nalliini.

382
00:57:24,978 --> 00:57:31,428
Pirpakellruat-qaa tamaani ciuliamta uum irniam wani aipangllerkaa?

383
00:57:31,447 --> 00:57:39,622
Aipaagni-w’ pirpakliamegteggu imkuk angayuqaagma tua-i allanun-llu qarucetaqlua.

384
00:57:39,628 --> 00:57:52,266
Atam tamaani aiparkiutulliniiit aiparkaat una yuvriraqluku ayuqucia, qaillun-llu calitacia.

385
00:57:52,279 --> 00:57:57,104
Iciw’ dumb man-amek pivkenateng.

386
00:57:59,098 --> 00:58:02,810
Mat’um-wa nalliini acirlaku tamian.

387
00:58:02,823 --> 00:58:08,998
Ilii uingelartuq, uinga-ll’ taun canermek nalluluni.

388
00:58:09,004 --> 00:58:12,467
Iqlunritua. Iqluunga-qaa?

389
00:58:12,604 --> 00:58:15,417
Wall’ angun nulirturaqluni...

390
00:58:16,229 --> 00:58:18,004
Tua-i tua-i.

391
00:58:18,023 --> 00:58:24,448
Wiinga wani qanrutkenrilnguaranka makut piciulriit.

392
00:58:25,042 --> 00:58:35,767
Wiinga uikarcullrulliniagnga angayuqaagma, au͡gna-am uikaqa cunaw’ ayagyuaqtarluni caneq elisngaq’apiarluku.

393
00:58:35,786 --> 00:58:38,398
Nick, Nick O’Nick.

394
00:58:38,774 --> 00:58:42,536
Aipaqsagutaqa-llu young-apiallrulliniuq.

395
00:58:42,549 --> 00:58:50,699
Marriage license-aami allarakurlunuk, Nick-aq 22, wiinga-llu 18 married-aallemegni.

396
00:58:51,268 --> 00:59:01,193
Waten pilallruanga aanama: qessavkenii-gguq tauna pikilaku. Castekaqerput.

397
00:59:01,399 --> 00:59:04,774
Taum-gguq uima cascirciqaakut.

398
00:59:04,780 --> 00:59:10,318
Una-wa anngaqa TB-rluni tua-i assiirulluni cayuunani.

399
00:59:10,331 --> 00:59:15,706
Tua-i taumek-ll’ anngamenk umyuarniulallruama

400
00:59:15,725 --> 00:59:21,037
Tua-i tuqukan-llu, tang umyuarteqtullrullinilriakut wangkuta.

401
00:59:21,038 --> 00:59:25,588
Allrakunka-am ikgelengraata umyuarteq’lallrullinilrianga.

402
00:59:25,607 --> 00:59:34,395
Umyuarteqaqlua-ll’ waten: "Taum-am anngarma nulirran, ’Pikina,’" qarutelaanga.

403
00:59:35,120 --> 00:59:44,283
Tua-i-ll’ umyuarteq’langua waten: pingaitniaqlua kenkiama allamek, love-arlua.

404
00:59:44,420 --> 00:59:53,583
Tua-i-w’ mat’um nalliini qanrutekciqlikeka allamek loving-aarlua.

405
00:59:53,670 --> 00:59:58,820
Assiqtarluni tauna alla, wii tang tua-i kenkaqluku

406
00:59:58,827 --> 01:00:04,377
Una tua͡g uikaqa date-aqallruvkenaku takaqluku.

407
01:00:04,784 --> 01:00:13,709
Tua-i-ll’ tuani aanama tang tua-i pilaanga-ll’ uum, "Castekaqerput. Tang castekarput tauna casciigalnguq."

408
01:00:13,740 --> 01:00:21,790
Iliini tang... waten-llam pilallrukaitkut: aqumluta-gguq atam umyuartequraqa’aqluta.

409
01:00:21,809 --> 01:00:23,897
Wiinga allutalallrulliniaqa.

410
01:00:23,910 --> 01:00:27,485
Iliini tang umyuarteqeqcaarnaurtua waten:

411
01:00:27,491 --> 01:00:35,841
"Ingna-llam anngaqa tuqukan pisqestek’lalqa umyuarniurciqua."

412
01:00:58,598 --> 01:01:04,085
Umyuarniuryaraq-llu nalluveknaki 16, nasaurlullraulua.

413
01:01:04,098 --> 01:01:06,498
Ceńirtaarteńgulua.

414
01:01:06,505 --> 01:01:08,830
Tuaten tang umyuarteqnaurtua.

415
01:01:08,849 --> 01:01:11,911
Tua-i-ll’ caqerlua angerlua.

416
01:01:13,099 --> 01:01:18,824
Aren maaten tua-i aipaqsagutaqa tauna aipaqa takaqluku.

417
01:01:19,593 --> 01:01:24,168
Inartaqlua waten aklutuumarma canianun.

418
01:01:24,499 --> 01:01:30,312
Iciw’ u͡gayarluteng maa-i gown-arluteng caluteng inartelallinilriit.

419
01:01:30,324 --> 01:01:35,737
Aklutuumarma wii inarrnaurtua caniani taum aiparma.

420
01:01:35,749 --> 01:01:43,687
Atam tauna, ilamni-am uani uanlata, kiani-ll’ taukut uika tua-i, kiani.

421
01:01:43,700 --> 01:01:47,625
Kiugna village-arraq, iciw’ piani avtaalriit.

422
01:01:47,631 --> 01:01:53,619
Ilmanun anelrarqama meglartua, iciw’ utercuumiinii.

423
01:01:53,632 --> 01:01:57,094
Aanama pingnauraanga, "Ampi uterten."

424
01:01:57,420 --> 01:02:04,907
Tua-i taqsuq’ngaqama anlua, umyuaqa-w’ tua-i Kass’at apqiitnek smash.

425
01:02:04,920 --> 01:02:08,882
Itra’urlulalrianga taukunun uimnun.

426
01:02:08,895 --> 01:02:20,095
Iteryartuarnaurtua tang nepaitqapiarluni. Iternaurtua ak’a inertellrullinill’. Takaipaa-ll’ wangni. Takaitellrullinivaa.

427
01:02:20,327 --> 01:02:25,064
Tua-i-ll’ tua-i nallunrilama waniw’ aipaqa inangqiin

428
01:02:25,077 --> 01:02:28,266
Canianun tua-i aklutuumarma inarr[lua].


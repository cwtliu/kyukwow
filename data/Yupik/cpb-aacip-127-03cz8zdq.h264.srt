1
00:00:00,000 --> 00:00:02,000
That’ll be useful.

2
00:00:05,000 --> 00:00:05,500
Yaa.

3
00:00:06,000 --> 00:00:08,000
Right, we’re ready.

4
00:00:10,000 --> 00:00:10,500
Yaa.

5
00:00:10,600 --> 00:00:16,000
Okay, for the record, speaking to James Guy, Kuiggluk.

6
00:00:24,000 --> 00:00:30,000
Imkut-qaa, imkut-qaa qasgimi uitalallret angullrunritaten?

7
00:00:30,500 --> 00:00:32,000
Anguqallruanka.

8
00:00:34,000 --> 00:00:38,000
Qanengssaaraliyatullrulua-llu maqinerra’arqata.

9
00:00:39,000 --> 00:00:47,500
Qanengssaaraitnek angukara’urluut, wangni tua-i angukara’urluut tan’gaurlucuarama, niicugniuryarturluki.

10
00:00:49,500 --> 00:00:57,000
Tua-i anglanakluku qanengssaarallrat. Picirraatun tua-i qanengssaarnaurtut.

11
00:00:58,000 --> 00:01:04,500
Imkut tua-i nallunrilnge’rmegteggu-llu qanengssaa ilameng niicugniurnauraat.

12
00:01:07,500 --> 00:01:11,500
Tua-i-llu ala’arcan qanrulluki iqlutun piqerniluku.

13
00:01:12,500 --> 00:01:13,500
Yaa.

14
00:01:14,000 --> 00:01:16,000
Canek qalartelallruat?

15
00:01:16,500 --> 00:01:21,500
Piciatun imkunek angalkullruarnek, angalkurrarnek.

16
00:01:24,000 --> 00:01:31,000
Tamakunek qanengssaararaqluteng aqvautaalallritnek tuaten.

17
00:01:33,000 --> 00:01:40,500
Curulallritnek-ll’ anguyiit anguyangqetulliniameng nutem pitgaqulluteng.

18
00:01:40,600 --> 00:01:43,000
Tamakunek qanengsaarnaurtut.

19
00:01:43,500 --> 00:01:45,000
Ii-i.

20
00:01:46,000 --> 00:01:46,900
Atam…

21
00:01:47,000 --> 00:01:52,000
Tamakut-qaa elitnaurvigtun ayuqelallruut qasgit?

22
00:01:53,000 --> 00:01:55,500
Elitnaurvigtun ayuqeksaitut.

23
00:01:57,000 --> 00:02:06,000
Cali waten unani pinerrluga’artellria apqemteńek yuut pissuutaitnek teglek’alleq

24
00:02:07,000 --> 00:02:18,500
Maqinermek taq’aqameng ukut tegganret aqvavkarnauraat tauna tuaten picurlakarniluku nunameggni wani.

25
00:02:19,500 --> 00:02:22,900
Council-aaqeryugluku, tua-i kitugarcugluku.

26
00:02:24,000 --> 00:02:30,500
Tua-i-ll’ aqvaluku tua-i tauna nutaan quyurmeng inerqurrluku tuaten pinqigtesqevkenaku

27
00:02:31,000 --> 00:02:34,700
Tamana teglegyaraq assinritniluku.

28
00:02:36,000 --> 00:02:39,900
Tua-i tuaten takurqautelaraatnga.

29
00:02:42,000 --> 00:02:51,000
Cali wiinga uksuq aipaqa-llu waten-wa tua-i piniarqaanemnek calirpagciigalama

30
00:02:52,000 --> 00:02:57,500
Sulunaucetellruukuk ukuk yuugka qanruqu’urlukek kiak.

31
00:02:59,500 --> 00:03:06,000
Tua-i-ll’ uksuq aqvayaaqerpuk pingayuungata sulunat.

32
00:03:07,000 --> 00:03:15,500
Malruk tayima, una-llu puckam avga cali, avga tayima tegulliniluku, tua-i carraq tau͡gaam.

33
00:03:17,000 --> 00:03:21,000
Tua-i ilulliqsaaqua uterrngailata. Qanqaqsaitua.

34
00:03:22,000 --> 00:03:27,500
Taumek watua waniw’ qaneryukapigtua yugnun niiciiqngatgu.

35
00:03:29,000 --> 00:03:32,500
Waniw’ waten ayuquq,

36
00:03:35,700 --> 00:03:45,500
Nutem-llu imkuni alerquutni imkuni Ten Commandments, taukuni ekumaluni: “Thou shall not steal,” “Teglegyaqunak.”

37
00:03:47,000 --> 00:03:57,000
Yaa, taumek waniw’ nuna tamalkuita yuit inerquranka

38
00:03:59,500 --> 00:04:11,500
Inerquryaaqanka-wa tua-i yuum pianek tangengraata wall’u neqlillernun tekitengraata pisqevkenaki, tegutesqevkenaki.

39
00:04:12,000 --> 00:04:15,500
Tau͡gaam waten tegucukata pisqelluki:

40
00:04:16,500 --> 00:04:25,500
Kalikarrarmek igaqerluku tuaten pitalriamek tegutniluku yuk tauna tuaken, at’ni-llu elliluku.

41
00:04:26,000 --> 00:04:29,500
Tuaten pikan taum yua quyaciquq.

42
00:04:30,000 --> 00:04:38,000
Waten-llu qanerluni: “Enulliarturlulliniami-w’ tua-i tuaten nallunaunani pilria. Quyanarquq tuaten piluni.”

43
00:04:39,000 --> 00:04:43,000
Nalluvkarpek’naku yua kalikarrarkun catailengraan.

44
00:04:43,500 --> 00:04:47,000
Wiinga-llu tarranqellemni imum… Pinky nallunritan.

45
00:04:48,500 --> 00:04:55,000
Ingrini pagaani enullitaqama, enullitelgulaama-ll’ iliini

46
00:04:57,000 --> 00:05:02,000
Tekitaqamku camp-aa camek aturyung’e’rma piksaitelallruunga.

47
00:05:02,500 --> 00:05:12,000
Tua-i-ll’ tangrramku qanrulluku enullit’ngerma camp-anun tekiteng’e’rma qaillukuaqanritnilua.

48
00:05:12,500 --> 00:05:14,000
Waten alerqularaanga:

49
00:05:14,500 --> 00:05:22,500
Uumiku-gguq kitak’ arcaqalriamek enulliskuma puckami-gguq taquari ekumalartut.

50
00:05:23,000 --> 00:05:28,000
Tauna-gguq ikirrluku yuarlua aturyukemnek teguskilii

51
00:05:28,200 --> 00:05:33,500
Atqa-llu-gguq igaulluku, tuaten-llu-gguq pitalriamek tuaken puckamek aturnilua.

52
00:05:34,000 --> 00:05:36,500
Tau͡gaam wii tuaten piksaitua.

53
00:05:37,000 --> 00:05:40,000
Arcaqalriamek-wa tua-i enullitqapigteksailngua

54
00:05:40,500 --> 00:05:45,000
Tarratelgullruama ayagyuarlua avani yuilqumi.

55
00:05:47,000 --> 00:05:48,000
Cali…

56
00:05:53,000 --> 00:05:59,500
Makut-mi, angullruaten-qaa, angullruan-qaa imna Aavaaq?

57
00:06:00,000 --> 00:06:01,500
Yaa, angullruaqa.

58
00:06:02,000 --> 00:06:08,500
Niitelartua-am, alartelallilrianga-wa niillua, angalkullraullruniluku.

59
00:06:09,000 --> 00:06:11,000
Angalkuunrit’urluryaaquq.

60
00:06:11,100 --> 00:06:12,000
Akleng, ii-i.

61
00:06:12,100 --> 00:06:13,900
Angalkuunrit’urluryaaquq.

62
00:06:14,500 --> 00:06:19,000
Tau͡gaam imuullruuq, yuungcarauluni, yaa.

63
00:06:19,100 --> 00:06:21,000
Yuungcarauvalallruat-gguq yuut.

64
00:06:21,100 --> 00:06:24,000
Yuungcaravallagniluku tau͡gaam qanengssak’laraat.

65
00:06:24,100 --> 00:06:25,000
Qaillun?

66
00:06:25,100 --> 00:06:26,900
Yuungcaravallagluku.

67
00:06:28,000 --> 00:06:32,500
Yuungnaqevkarpallagluku-wa Taqukamek napacirluku. (Yuungcatullrullikait-wa ak’a acirluki.)

68
00:06:33,000 --> 00:06:34,900
Ellminek-qaa pillrunrituq?

69
00:06:35,000 --> 00:06:37,900
Yaa, angalkut-wa tua-i tuaten piluku.

70
00:06:39,000 --> 00:06:47,900
Taumek-gguq aurrlermini imkunek makunek naugaarnek canegnek waten elliurturluni ner’aqan

71
00:06:48,000 --> 00:06:51,500
Man’a tua-i green-aarurtelalria canegtullra.

72
00:06:52,000 --> 00:06:54,700
Aaniin-llu-gguq inerquyuunaku.

73
00:06:56,500 --> 00:07:01,500
Angalkuunrit’urlullruyaaquq tau͡gaam tuaten tua-i yuungcarauluni.

74
00:07:04,000 --> 00:07:06,000
Makut angullruaten…

75
00:07:08,000 --> 00:07:09,900
Yugcetun ima reindeer-at caulalriit?

76
00:07:10,000 --> 00:07:10,500
Tuntut-qaa?

77
00:07:10,600 --> 00:07:11,500
Tuntut. (Yaa.)

78
00:07:12,000 --> 00:07:13,000
Tamakut-qaa…

79
00:07:15,500 --> 00:07:18,900
Angullruanka. (Qalamcikqeqaqerki kitak’.)

80
00:07:19,000 --> 00:07:26,000
Yaa, tuntunek maagiyartulrianun-llu maligucunqeggama atamnun

81
00:07:28,000 --> 00:07:32,500
Tunciuryarturaqata Akiacuarmun maligut’lallruunga.

82
00:07:35,000 --> 00:07:42,500
Tua-i unuakumi taglartut Akiacuarmek maagiyarturqameng.

83
00:07:47,000 --> 00:07:54,000
Can’gurpatagyugmek yaaken itercivigmun-gguq iterrluki pilarait.

84
00:07:55,500 --> 00:07:59,900
Tuaken-llu tua-i uss’arulluki wavet paivcivigmun-gguq.

85
00:08:01,500 --> 00:08:03,500
Aterluteng-am tua-i casgut.

86
00:08:05,500 --> 00:08:11,500
Tuaken-llu tua-i paivcivigmek nutegkun iterrluki.

87
00:08:13,000 --> 00:08:16,500
Taksiyaagpek’nani nutek. Iqkunani.

88
00:08:17,000 --> 00:08:21,000
Tuntut tua-i atauciq tamaagguirturaraqluni.

89
00:08:21,700 --> 00:08:24,900
Cukangnaqellriit-wa [qaill’-qaa] aarnaqluteng.

90
00:08:26,000 --> 00:08:29,700
Nang’e’rtaqluteng tuaten ilateng tutmarluki piaqluteng.

91
00:08:32,000 --> 00:08:34,500
Ataucim-llu naaqurluki.

92
00:08:37,000 --> 00:08:43,000
Tua-i alarcuunani waten kalik’vagnek tegumiarluni qayagpagaurluni.

93
00:08:45,000 --> 00:08:52,000
Ingkut-llu tua-i cetamauluteng cali callugtet tuaken nutegmek anelriit.

94
00:08:53,500 --> 00:08:59,500
[Amna] pakmaanaaraqan ingkut tua-i callugtet ingcuqernaurtut waten akiqliqa’arrluku.

95
00:09:00,000 --> 00:09:05,500
Tua-i-llu tuntum qamiqurra pugngan egmian teguqerluku, callugluku, maagluku.

96
00:09:06,000 --> 00:09:09,000
Maagumalriit tau͡gken tua-i anevkarturluki.

97
00:09:10,500 --> 00:09:12,000
Maagumanilnguut tau͡gaam maagaqluki.

98
00:09:12,500 --> 00:09:14,000
Qaillun maagluki?

99
00:09:14,100 --> 00:09:17,000
Mark-arluki-wa ciutaitgun. Yaa.

100
00:09:18,000 --> 00:09:19,000
Nuussikun?

101
00:09:19,100 --> 00:09:20,500
Yaa, nuussikun.

102
00:09:20,600 --> 00:09:25,500
Atam qayagpagaurtet-llu tuntut elisngaluki.

103
00:09:26,500 --> 00:09:27,900
Taumun, taumun yug[mun]…

104
00:09:28,000 --> 00:09:29,900
Avaurilkilartua.

105
00:09:30,000 --> 00:09:33,500
Qaterpaurpallermek-llam au͡g’umek irrilrianga.

106
00:09:34,500 --> 00:09:37,500
Qaillun piluni man’a qaterta tuntu?

107
00:09:37,600 --> 00:09:42,500
Piqerluni-am tamaaggun ayagtuq nutegkun apqiitgun nutegkun.

108
00:09:45,000 --> 00:09:47,000
Am’um-am tekican qayagpagaa.

109
00:09:47,500 --> 00:09:50,500
Nalluyagutenrilkeka-am waniwa qayagpallra:

110
00:09:51,000 --> 00:09:53,000
“Qayaksuk’s there.”

111
00:09:54,000 --> 00:09:58,000
Qayaksuum pikliniluku tauna tuntu.

112
00:09:58,200 --> 00:10:01,900
Tua-i ciutaitgun nalluyuunaki qayagaurtet.

113
00:10:03,500 --> 00:10:07,000
Tuaken-llu callugvigmek ancamegteggu yaavet

114
00:10:09,000 --> 00:10:11,500
Casgumun cali anlluku.

115
00:10:11,600 --> 00:10:14,000
Cali-am egmian ayagturtessuunaki.

116
00:10:14,500 --> 00:10:18,500
Muiqertaqan-am tauna nangneqliq casgu

117
00:10:19,500 --> 00:10:22,500
Ikirulluki tuntut imkut anevkarnaurait.

118
00:10:22,600 --> 00:10:25,000
Nang’ngata-llu patuluku.

119
00:10:25,500 --> 00:10:29,500
Tua-i free-rluki, amkut tau͡gaam taigarkat.

120
00:10:30,500 --> 00:10:34,000
Tua-i anglanaqluteng anglaniurallret.

121
00:10:39,000 --> 00:10:44,900
Calistet calisterluteng cali camani camp-ami pinaurtut.

122
00:10:45,000 --> 00:10:46,500
Kenirterluteng.

123
00:10:48,000 --> 00:10:51,000
Kenirteteng-llu-w’ akililallikait tuntumek.

124
00:10:53,500 --> 00:10:59,000
Atrarqama murilkeńaurtua imna waten tank-am avga egatiit.

125
00:10:59,500 --> 00:11:02,000
Tuntuvik tamalkuan ek’lalliat.

126
00:11:03,000 --> 00:11:07,000
Tua-lli-wa tua-i yugugaat imkut arnartuumarmeng-llu piliyatuameng

127
00:11:07,500 --> 00:11:11,500
Utumaumalriit, irniayagiunrilnguut-wa

128
00:11:14,500 --> 00:11:22,000
Egalvall’er imna tank-am avga nanglaqiit yuut apiatarqameng.

129
00:11:23,000 --> 00:11:28,000
Tua-i Kass’acetun break time, lunch break time-araqluteng.

130
00:11:28,500 --> 00:11:30,500
Ayuquciq-wa Kass’artailnguq.

131
00:11:31,000 --> 00:11:34,000
Twelve kela’agluku nernariniluku.

132
00:11:37,000 --> 00:11:39,000
Kiimeng-qaa taukut…

133
00:11:39,100 --> 00:11:41,000
Akiacuarmi pitullruut.

134
00:11:42,000 --> 00:11:47,000
Maalirnermun tau͡gaam piaqameng pikani Akulikutaq Corral, tuani pilallruut.

135
00:11:47,500 --> 00:11:53,000
Tau͡gaam wiinga yaaqsikluku mikcuaraungama maligucuitellruunga.

136
00:11:56,000 --> 00:11:59,000
Elitnauraulaama-llu-wa tamatum nalliini.

137
00:11:59,500 --> 00:12:04,000
Akiacuarmun tau͡gaam piaqata canimelan maligutaqlua.

138
00:12:07,000 --> 00:12:15,000
Tamatum-qaa nalliini tuntuviulallerpeceńi makut imkut keglunret pilallruut?

139
00:12:15,500 --> 00:12:18,000
Yaa, pilallruut.

140
00:12:22,000 --> 00:12:24,000
Keglunertairucuitellruuq.

141
00:12:24,500 --> 00:12:29,000
Keglunertaicuitellruuq qanengssakaqani old man-ama.

142
00:12:30,000 --> 00:12:35,000
Tua-i waten-llu pinaurtuq:

143
00:12:38,000 --> 00:12:46,000
“Tuntut-gguq-am ayakaulluki tuqurqilaakalliniuq, tamakut keglunret.”

144
00:12:48,000 --> 00:12:58,000
Tau͡gaam tuntutairut’ngartellrani wavet-wa nugtartellratni government-aamun

145
00:12:59,000 --> 00:13:02,000
Tamakut tuntut governemnt-aarurtellratni

146
00:13:02,500 --> 00:13:06,000
Murilkenrillrui, murilkenrillrui.

147
00:13:08,000 --> 00:13:15,000
Caaqameng-llu-gguq tua-i tuntut ayalartut, qemikun-llu tevluteng, iquani-ll’ cataunateng.

148
00:13:15,500 --> 00:13:20,000
Tamaa-i ircen’e’rnun-wa piyuk’laqait.

149
00:13:23,000 --> 00:13:25,000
Kiituani-gguq tuntut…

150
00:13:26,000 --> 00:13:33,000
Tuntuurtellruyaaquq all over, pau͡gna maraq, ingrit, agna-llu.

151
00:13:33,800 --> 00:13:38,000
Tau͡gaam tuaten piluteng keglunerrlainaat nangenritait.

152
00:13:38,500 --> 00:13:45,000
Tamakut tau͡gaam tuaten paqritaqluteng-gguq patagmek nang’ut.

153
00:13:49,000 --> 00:13:51,000
Niiteqallruunga-am waten:

154
00:13:51,500 --> 00:13:56,900
Anguyagtet-gguq-qaa taukut tuntuviit, tuntut taitellruit maavet.

155
00:13:57,000 --> 00:14:02,000
Tua-llu-gguq elicaryaaqluki amaken

156
00:14:05,000 --> 00:14:12,000
Au͡g’umek Lapp-amek tailluteng maavet elicarluki yuut tuntuviuryaramek.

157
00:14:12,100 --> 00:14:25,000
Tua-llu-gguq ayiita tamakut yuut aulukluki tuntuviit aulukcurlaki nangellruvkalarniit.

158
00:14:25,500 --> 00:14:26,900
Tamana-qaa piciuluni?

159
00:14:27,000 --> 00:14:28,900
Nuu, piciunrituq tamana.

160
00:14:29,500 --> 00:14:31,500
Aulukcurlaumallrunritut.

161
00:14:32,000 --> 00:14:36,500
Taum tua-i old man-ama qanrutkelallrui tua-i tuaten.

162
00:14:36,600 --> 00:14:41,000
Keglunerrlainarnun nangenritniluki, tau͡gaam cataitaqluteng.

163
00:14:43,900 --> 00:14:48,000
Tuaten tua-i iptaqameng qemimun cataitaqluteng.

164
00:14:49,000 --> 00:14:51,000
Tuaten piluki nangvallurniit.

165
00:14:53,000 --> 00:14:54,500
Urqapiarallruut.

166
00:14:55,000 --> 00:14:59,000
Governemnt-aarurtellermeng kinguani urqapiarnillruit.

167
00:15:00,000 --> 00:15:02,000
Tua-i-llu nangluteng.

168
00:15:02,500 --> 00:15:08,000
Piqerluteng nangluteng wii pagaaviqtaaryaurrlua, ayagayaurrlua.

169
00:15:10,500 --> 00:15:17,000
Cali 15 years-aqatarlua wangnek drop out-arlua elitnaumek.

170
00:15:18,500 --> 00:15:24,500
Yuilqumi akingengnaquralria una ataka ikayuangluku.

171
00:15:25,500 --> 00:15:30,500
Caliartaitellruami nuna, nunat wani melqulegteggun tau͡gaam.

172
00:15:31,500 --> 00:15:36,500
Akitaunateng-llu elliiganek nunat, apqiitnek grant-anek.

173
00:15:36,600 --> 00:15:41,500
Melqulegpallurteggun tau͡gaam yuut unangengnaqaqluteng.

174
00:15:42,000 --> 00:15:46,000
Muriurluteng tuaten, equgkiurluteng kiagtuumaan.

175
00:15:48,000 --> 00:15:51,000
Akikangengnaqu’urluteng calirpagluteng.

176
00:15:51,100 --> 00:15:55,000
Quukataarluki tuaten napat iluatnek atrauquriaqluteng.

177
00:15:58,000 --> 00:16:03,000
Tau͡gaam daddy-qa una ayagauralallruuq.

178
00:16:03,100 --> 00:16:11,000
Tua-i neqem kinguani August-aami egmianun ayalallruukuk pagaavet ingrinun qanganarcuryarturlunuk

179
00:16:13,000 --> 00:16:16,000
Akitulaata qanganaat amiit.

180
00:16:19,500 --> 00:16:25,000
Tamaani piqarraalallemni $15 akingqelallruuq one coat.

181
00:16:25,500 --> 00:16:31,500
Tau͡gaam nangliq’laamegnuk qanganarcuryarturaqlunuk.

182
00:16:34,000 --> 00:16:35,000
Ii-i.

183
00:16:36,000 --> 00:16:43,000
Tua-ll’ elpeni-qaa mat’um nalliini makut ayagyuat

184
00:16:44,000 --> 00:16:50,000
Maaniunrilengraan, allani-llu nunani akusrarteńgut.

185
00:16:51,000 --> 00:16:59,000
Yaa, maa-i mat’um nalliini makut ayagyuaput kingum yui akusrartengut.

186
00:17:00,000 --> 00:17:06,000
Cali unugmi caarkaituryugluteng, tua-i-w’ tarrangyugluteng.

187
00:17:06,500 --> 00:17:08,000
Wangkucicetun pivkenateng.

188
00:17:09,000 --> 00:17:10,000
Wangkuta tua-i nallumteńi,

189
00:17:10,500 --> 00:17:22,000
Uum-llu wani ciumni qallatellrem yua aiparnikellruamnuk tua-i nine clock, ten clock-ll’ utercaraqellruarpuk aquirraarlunuk.

190
00:17:22,500 --> 00:17:27,000
Mat’um tang nalliini unugmi-llu, unuum-llu qukallran kinguani

191
00:17:28,000 --> 00:17:35,500
Tarritessuutengnitekluteng snuukuuraluteng, fourwheel-araluteng tuaten piyaurtengelriit mat’um nalliini.

192
00:17:36,500 --> 00:17:45,000
Cali makut ayagyuat, makut tua-i Yupiayagaat

193
00:17:45,500 --> 00:17:52,500
Aanaita picurlagluki wangkucicetun qalarutevkenaki anglicarluki.

194
00:17:53,500 --> 00:18:00,500
Elitetuut, mikelnguut elitetuut elitnaumi qitevquryaramek.

195
00:18:02,500 --> 00:18:06,500
Cat ilaitni maani avani-llu elitnaurviim elatiini

196
00:18:08,500 --> 00:18:14,500
Yupiayaarnek makunek inerquilaryaaqua waten Yugtun qallallua.

197
00:18:16,500 --> 00:18:22,500
Imkuyagaat tanegpayagaat kiugartelaqiitnga, “I don’t know what you’re talking about.”

198
00:18:24,000 --> 00:18:29,500
Piciunrituq man’a qallacaraput cagmarluku, cagmangluku.

199
00:18:30,000 --> 00:18:35,000
Tuamta-llu iliini kiunauraatnga qalarutaqamki

200
00:18:37,000 --> 00:18:43,000
Tamana-gguq kalikameggni ellimanrituq ukuni high school book-ani.

201
00:18:46,000 --> 00:18:48,900
Ukunun Kass’amteńun ingluangluteng.

202
00:18:49,500 --> 00:18:55,000
Tamatum-wa tua-i qitevquraulluki pilallrata pillikait.

203
00:18:57,000 --> 00:19:05,000
Cali man’a cagmangluku ayagayarateng.

204
00:19:07,000 --> 00:19:10,000
Yaavarraq-llu piyualuteng ayagciiganateng

205
00:19:10,500 --> 00:19:12,500
Taungitniluteng qanraqluteng.

206
00:19:13,500 --> 00:19:18,500
Wangkuta avani tan’gurralleraullemteńi waten nun’aqertaqan

207
00:19:19,000 --> 00:19:27,000
Qimugtengqengramta peggluki tua-i atunrirluki atmagturluta ayagalallruukut.

208
00:19:28,000 --> 00:19:33,500
Ayarurrangqerturluta tau͡gaam alerquucimcetun.

209
00:19:33,600 --> 00:19:36,900
Ayarurraicuunata tua-i nunaungraan-llu maani.

210
00:19:37,000 --> 00:19:42,000
Nunaungraan nunakun ayangramta ayarurraq tegumiaqurluku

211
00:19:45,000 --> 00:19:47,000
Tua-i alerquutekngamteggu.

212
00:19:50,000 --> 00:19:59,500
Yuut Yupiat alerquutaitni, amllepiartut tayima Yupiat alerquutait, qanruyutait-llu tayima.

213
00:20:01,000 --> 00:20:09,900
Elpeni iliit taukut alerquutet iliit cauga tukninqurrat

214
00:20:10,000 --> 00:20:19,000
Wall’u-qaa angenqunqerrat qanruyutet yullret qanruyutek’lallrat?

215
00:20:21,500 --> 00:20:28,500
Angenqurrat ava-i qanrutkaqa: yuum pianek tegucaqunak. Teglegyaqunak.

216
00:20:28,600 --> 00:20:33,000
Angenqurrat tua-i tamamta qivrutuamta.

217
00:20:34,000 --> 00:20:35,000
Tua-i ava-i angenqurrat.

218
00:20:35,500 --> 00:20:42,000
Tunglia-wa, ayagakumta ayaruq uitatesqevkenaku nunaungraan.

219
00:20:46,000 --> 00:20:50,000
Cikumi-llu piarkaukumta cingileggalegmek pisqelluta.

220
00:20:51,000 --> 00:20:57,000
Nunaungraan muraggaq ayaruliluku tak’urluku tegumiaquraasqelluku.

221
00:20:59,000 --> 00:21:02,500
Tua-i nunaungraan, ingrini-llu mayualangramta

222
00:21:02,600 --> 00:21:07,000
Ayarurraq tegumiaqerrlainarluku tarritetullruluta.

223
00:21:07,500 --> 00:21:09,000
Tua-i tunglia.

224
00:21:09,500 --> 00:21:13,900
Iliini-llu anirtuqautekaqluku.

225
00:21:14,000 --> 00:21:17,900
Iquyaaqellemteńek aksallagvikluku ayaruq.

226
00:21:18,000 --> 00:21:23,000
Iliini-llu kuignayugteggun qeralriani

227
00:21:23,500 --> 00:21:29,500
Etuuralria nallunritetaqluku tamatum ayarum tuaggun qeraqaunrilucia.

228
00:21:29,600 --> 00:21:32,000
Allakun tau͡gaam yuaqerluta.

229
00:21:32,900 --> 00:21:38,000
Alingnaqngami cali kuignayuunge’rmi pau͡gna ingrit.

230
00:21:38,900 --> 00:21:48,000
Tua-i qanikcaq apqiitnek au͡gkut ciuliamta pissurpek’naarpek’nata pekeskumta neruiniciiqniluta.

231
00:21:48,100 --> 00:21:53,000
Iliini tua-i assirnganani una ayarumek kapellriani camna quutaitelartuq.

232
00:21:53,500 --> 00:21:57,000
Tamakunun ek’arrnayukluta ayaruitesqessuunata

233
00:21:57,500 --> 00:22:00,000
Apeqmeggnek neruinilluta.

234
00:22:00,000 --> 00:22:05,000
Camna acia man’a qanikcarrlainaunge’rmi camna acia cagurpagluni.

235
00:22:07,000 --> 00:22:12,900
Tamakunun ek’arrnayukluta nunaungraan tua-i ayarurraq tegumiaquraasqelaraat.

236
00:22:13,500 --> 00:22:18,000
Qeraqata’arqamta-llu una nequkilengraan tua-i yuvrirrlainarluku.

237
00:22:21,000 --> 00:22:23,000
Cali-qaa…


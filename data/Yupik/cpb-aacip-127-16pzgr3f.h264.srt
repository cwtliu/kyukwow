1
00:00:06,000 --> 00:00:07,000
Kitak’ qanraqaa.

2
00:00:07,800 --> 00:00:11,500
Tua-llu-q’ tua-i qaill’ ayuqeqatarta qanaallerpuk?

3
00:00:16,900 --> 00:00:22,000
Assirciqnganani-q’ tua-i piuq tuani massiinaam iluani?

4
00:00:40,500 --> 00:00:52,000
Tua-i-w’ taklirinrilengraan-llu antarkaten aneskuvki egmianun camek nagutaunak.

5
00:00:52,500 --> 00:00:54,000
Assirtuq, canrituq.

6
00:00:55,500 --> 00:00:56,000
Yaa.

7
00:00:58,500 --> 00:01:11,000
Wiinga-wa ellangellemkun elpe’ngllemkun qanaalalrianga.

8
00:01:12,000 --> 00:01:20,000
Cali-llu maa-i-am elpengukut wangkuta tegganerni

9
00:01:21,500 --> 00:01:31,000
Maaten elpengukut nunavut man’a nakmiin nunavut pikenrilriatun ayuqlirillrullinikvut.

10
00:01:32,900 --> 00:01:38,000
Maani tua-i nunamteńi umyugiurngairulluta.

11
00:01:38,500 --> 00:01:47,500
Tuamta-ll’ cali maani unani mer’utemteńi umyugiurngaunata.

12
00:01:48,000 --> 00:01:57,500
Tau͡gaam wani wii qaillun umyuartequralartua ukegkut yuugarkat umyuaqaqamki.

13
00:01:58,000 --> 00:02:10,500
Wangkuta waten ellilriani camun amlleret allrakut tekilluki maktangaitukut naucetaaruamta yugni.

14
00:02:12,500 --> 00:02:19,400
Kingunerput tuaten nauluni. Tamakut tuaten naulriit ciunret piunrirluni.

15
00:02:19,500 --> 00:02:21,000
Tamana piciuguq.

16
00:02:22,500 --> 00:02:26,000
Mat’umek wani umyuartequralartua:

17
00:02:26,900 --> 00:02:36,500
Uani Naparyarrarni tayima 1971-aam tungiini Kass’aq tekiteqarraalleq waten qanellruuq:

18
00:02:37,500 --> 00:02:44,000
Pissuryaramteńek-gguq cuqcirinrilkumta nunakaitukut.

19
00:02:45,000 --> 00:02:54,000
Tuani-llu inerquryaaqekenka maligutesqevkenaki tamakunun allotment-aatnun. Cunawa.

20
00:02:55,000 --> 00:03:02,000
Uumiani taum kevgaq tekitenqigtellria qanertuq waten:

21
00:03:04,000 --> 00:03:08,500
Nuna-gguq man’a patuluku Kass’at taiqatartut.

22
00:03:08:600 --> 00:03:13,500
Tamatumek-gguq pilinrilkumta nunakaitukut pissurvigkaunata-llu.

23
00:03:14,000 --> 00:03:20,500
Akleng, ukveu͡rlurluta-am wangkuta allotment-aanek qaqiutellinilriakut.

24
00:03:22,700 --> 00:03:26,500
Tuamta-llu maaten ellangukut taum kinguani

25
00:03:27,900 --> 00:03:39,500
Makut wani irniaput tutgaraput-llu maaken wangkutnek cataunateng, imkut tua-i kenkataput nutem.

26
00:03:42,500 --> 00:03:49,000
Ukunun aipamteńun tun’aput-qaa? Pikiutekaput-qaa?

27
00:03:50,000 --> 00:03:52,500
Tua-llu-w’ umyuartequralalrianga waten:

28
00:03:54,400 --> 00:04:10,000
Wangkuta-mi tegganernun, tegganerni wall’u vote-aryugngalriani nangkumta caqatarta man’a?

29
00:04:10,500 --> 00:04:14,000
Kia maktatqatartau yuuyaramta tungiinun?

30
00:04:15,800 --> 00:04:20,300
Cuqtellemni wii kia maktasngaitellinii.

31
00:04:21,000 --> 00:04:29,000
Tamakut-llu irniamta Yuunge’rmeng maktasngaitelliniluku tamana ciumuruskunegteggu.

32
00:04:30,000 --> 00:04:38,000
Tuamta-ll’ cali waniw’ qaneryararkaqa yuut amlleret assikenritaat.

33
00:04:39,800 --> 00:04:48,000
Yuut-llu amlleret nall’artevkenaki tayima qanaaciqngatua.

34
00:04:48,800 --> 00:04:56,000
Waten niitukut, niitellruunga wii qangvaurtellria ukaqvaggun:

35
00:05:00,000 --> 00:05:08,000
Yup’ik Nation-aarurrluta-gguq wangkuta yuullemteńun ayagciqukut.

36
00:05:11,000 --> 00:05:16,500
Maaten tang, maaten tang tamana wii yuvri’rqa

37
00:05:17,500 --> 00:05:32,000
Yup’ik Nation-aaruluta natmun yuuyaramta tungiinun ayagngaitellinilriakut tau͡gaam uungukumta traditional-aaruluta.

38
00:05:33,900 --> 00:05:44,000
Traditional-aarukumta Kass’amek atanrunata, wangkutnek tau͡gaam ataniurluta ciungani pillemcetun.

39
00:05:44,900 --> 00:05:58,000
Man’a-llu allotment-aaq maa-i unuamek nepngurtuq Yugnun tauna elliin nunautekniluku.

40
00:06:00,000 --> 00:06:08,000
Man’a maa-i tamamta taringumayaaqerput: nepngurutnguuq nunautengqelleq.

41
00:06:08,700 --> 00:06:22,500
Tau͡gaam nunamek waten angtuarpagmek cet’riluci akmavet qanerluci pisqumalaryaaqamci.

42
00:06:23,000 --> 00:06:27,000
Umyuaqa qanlaryaaquq tuaten pisqumaluci.

43
00:06:28,000 --> 00:06:33,800
Waniwa akmavet igallruunga allragni.

44
00:06:34,500 --> 00:06:50,000
Waniwa-llu tutgarama elliin ayagcetelqeńgamiu tamana wani iqukarrluku qanresqumiinga qanertua.

45
00:06:52,000 --> 00:07:04,000
Waten qanellruunga, amllerrsaaquq qanelqa, ellangellruniluta yup’ut tutgaraput-llu tayima tamariniluki.

46
00:07:04,500 --> 00:07:14,000
Tuamta-ll’ cali tamariniluta nunamteńi maani allanrulriatun ellirluta.

47
00:07:14,900 --> 00:07:24,500
Nuna-llu man’a umyugiurutkescigaliniluku ak’a. Tuar allanruluta.

48
00:07:25,800 --> 00:07:37,000
Kitaki tamana arenqiakekumteggu, ilumun arenqiakekumteggu traditional-aaq tau͡gaam tangerrnaurput.

49
00:07:38,000 --> 00:07:42,000
Waniwa amlleret usviilkeciqaatnga.

50
00:07:43,000 --> 00:07:54,000
Yup’ik Nation-aaruluta ayakumta akmaken Kass’anek ataniurterluta ayagciqukut.

51
00:07:55,800 --> 00:08:01,000
Atam cuq’erteqernaurput. Ak’a AVCP-m ataniraakut.

52
00:08:03,000 --> 00:08:14,000
Ayagcuutekamteńek-llu Yup’igkun kalikat taqumarillriit tayima tamakut aturluki ayaasqelluta.

53
00:08:15,400 --> 00:08:19,500
Tamaa-i tang Kass’akun ayagaarkat, ayagarkat.

54
00:08:19,600 --> 00:08:27,000
Una tau͡gaam traditional-aaq ellminek piugarkaq, ellminek piyullermikun ayagarkaq.

55
00:08:28,000 --> 00:08:36,500
Umyuama wii cucuksaaqaa nutem tamana ellangutkellruamku avaken ayagluku.

56
00:08:37,000 --> 00:08:44,000
Nunarraat kitumek atanrunateng. Ilameggnek tau͡gaam tegganermek atanerluteng pillruut tamarmeng.

57
00:08:45,800 --> 00:08:57,00
Mat’umek wani amllenrilengraan tutgarama umyugaa narurcuumiilamku qanqertua.

58
00:08:59,500 --> 00:09:02,000
Tua-llu qaill’ ayuqa man’a elpeni?

59
00:09:07,000 --> 00:09:10,500
[?] Assirtuq. I like it.

60
00:09:13,500 --> 00:09:16,000
Yuungnaqellminun-wa tua-i tungiinun.

61
00:09:19,000 --> 00:09:38,500
Man’a cali tutgarama-am tukriarucaku tayima amlleq nallungramku tau͡gaam ellmacuar tangrrucimtun, nallunrilucimtun.

62
00:09:39,500 --> 00:09:43,000
Tua-i ellmacuar tangerqallruaqa wiinga.

63
00:09:43,500 --> 00:09:54,000
Wangkuta-wa tangerqallruarput man’a apyutii maaggun carugarnek tangenrritlemteggun

64
00:09:54,900 --> 00:10:00,000
Canek piinata anglillerni tamamta.

65
00:10:01,000 --> 00:10:10,500
Tua-llu uumek waten aptaanga: wangkutnek-gguq piurqumta qaillun-gguq yuullerput ayagciqa?

66
00:10:12,800 --> 00:10:30,000
Kiuyugngaaqa uumek: ciulirneret tau͡gaam ellangviullruut ciulirnerem alerquutiikun ayagluni.

67
00:10:31,000 --> 00:10:36,000
Ciulirnerem-llu alerquutiikun anguss[aagluteng]…

68
00:10:42,000 --> 00:10:50,000
Kitak’ cali apyutkellrat ataam cali tailluku ayagnirniartuten.

69
00:10:54,800 --> 00:10:59,400
Yaavet-qaa ekumanrilnguq ilakevkenaku iqulirluku?

70
00:10:59,500 --> 00:11:07,500
Yaa, kitak’ au͡gna ataam [qane]llren apyutkellra tailluku cali ataam ayagnirluten.

71
00:11:10,000 --> 00:11:18,000
Ii-i, yaa, au͡g’umek-wa natmun arulailqa uunguciircamku. (Canrituq. Ayagnirluten.)

72
00:11:18,900 --> 00:11:34,000
Uumek wani tutgarama apcanga qaillun Yuut ellmeggnek ellmeggnek piurquneng ayakuneng pillerkaanek aplua.

73
00:11:35,000 --> 00:11:43,000
Apcanga tamalkuan nallunrilengramku tau͡gaam tua-i ellma nallunrilamku

74
00:11:45,000 --> 00:11:53,500
Kiima-w’ nallunritenritaqa. Ilama-llu nallunritaat waten carugarnun ellangellrunrilngurni.

75
00:11:54,500 --> 00:12:07,500
Qanruyuteput tua-i niitengnaqluki atungnaqluki-llu pilallruamta imumi camek allamek akirugarmek piitellemteńi.

76
00:12:08,000 --> 00:12:16,500
Tua-llu? Ukutgun tau͡gaam yuk ayagarkauguq ciulirnerteggun.

77
00:12:17,000 --> 00:12:27,000
Ciulirneret, ciulerneq taillruuq nutarauvkenani, nutem piuluni, nutem qanruyutnguluni.

78
00:12:28,000 --> 00:12:36,500
Ukut-llu munallruluteng neq’liurteput, neqmun alerquuteput.

79
00:12:37,800 --> 00:12:50,000
Waten alerquumaluta: neqmek neqallermek-llu sagciluta pisqevkenata kumiviitellemteńi.

80
00:12:50,900 --> 00:12:59,000
Cuqluku-llu una ulligcista. Cuqluku taqtuluta.

81
00:12:59,900 --> 00:13:05,000
Tua-i apqiitnek spoil-ararkanek piyuunata.

82
00:13:05,700 --> 00:13:17,000
Tuamta-llu ciulirneret alerquutiitgun nunami pekluta. Ciulirneret tau͡gaam alerquutiitgun.

83
00:13:19,000 --> 00:13:26,500
Arcaqerluku alerquun niisngangnaqluku uskuarmi up’nerkami-llu.

84
00:13:27,400 --> 00:13:33,500
Tua-i taukuk aarnarqellriaruan nunam qainga mer’et-llu makut qaingat.

85
00:13:34,500 --> 00:13:43,400
Taukugni aarnaqngan tamakunek arcaqerluta ciulirnerem alerqualallruakut tamatumek.

86
00:13:43,500 --> 00:13:51,500
Tuamta-llu yuullerkamteńek mat’umek ilamteńun makunun yugnun yuullerkamteńek

87
00:13:52,500 --> 00:13:56,500
Yuunitekluta pisqevkenata inerquumaluta.

88
00:13:57,000 --> 00:14:05,000
Tamatum nalliini taringumallrunricaaqerput wangkuta man’a tau͡gaam kinguqvaarni elpekellruarput.

89
00:14:05,500 --> 00:14:12,000
Una wani yuunitekluni yuuyaraq waten ayuqelliniuq:

90
00:14:13,500 --> 00:14:23,000
Yuunitekluni-gguq yuulria qaneni negtaayuitaa ilaminun, cangayullerkaa-llu yuum umyuaqevkenaku.

91
00:14:23,500 --> 00:14:28,700
Cali-llu kenekmek piitelliniluni, umyuaqegtaarmek-llu piitelliniluni.

91
00:14:29,000 --> 00:14:35,500
Tuaten-llu ayuqellria apqiitnek erneq aipirluku unguvayuunani-gguq.

92
00:14:37,000 --> 00:14:44,000
Taumek tamakut wangkuta teggutekaput tamaa-i

93
00:14:46,500 --> 00:14:55,000
Makunek kalikarteggun ayangvailemta, kalikam mat’um ayangvailgakut.

94
00:14:56,500 --> 00:15:00,000
Naklegnarqellria takumcunaqluku.

95
00:15:00,500 --> 00:15:09,500
Cali-llu man’a wani naklekutvut aturyugnaunaku state-aq pingqelliniuq waten:

96
00:15:12,800 --> 00:15:20,000
Eighteen-aaqan-gguq yuum yun’i peggliu qanrutenrirluku, allakaan-llu yuuvkarluku.

97
00:15:21,800 --> 00:15:25,000
Tamana wangkuta alerquutekenritarput Yugni.

98
00:15:26,000 --> 00:15:39,000
Yuum-gguq angukara’urluurteng’e’rmi, panini-ll’ ak’allaurtengraan, qetunrani-ll’ ak’allaurtengraan iqlutun cingyuitaa.

99
00:15:40,000 --> 00:15:43,500
Waten qanrucimauq taqsuunaku.

100
00:15:43,600 --> 00:15:50,500
Tau͡gken makut aipamta ayallra man’a wangkutni arenqianaqluni cakneq.

101
00:15:51,900 --> 00:15:59,500
Maa-i makut wani elitnaurat tamarmeng cakenriraitkut ciulirnerni.

102
00:16:00,800 --> 00:16:07,000
Makut tau͡gaam kalikat nallunrilketeng kiingita usvikluki ilumun.

103
00:16:08,900 --> 00:16:14,000
Kingum yua ayuqucirtuqalriani tua-i nakqapiarmek kiuluni.

104
00:16:15,000 --> 00:16:23,500
Wall’u cangayugluni qanrutniluni, kituggniluni, kitugtengnaqniluni.

105
00:16:24,000 --> 00:16:27,500
Quyanaqvaa tutgara’ar uum mat’umek qanqautamken.

106
00:16:29,400 --> 00:16:33,500
Wii pikenritaqa. Nutem piuguq avaken ayagluni.

107
00:16:34,000 --> 00:16:41,000
Makut wani wangkuta nallunrilkengaput quli’irnek ayagluteng avaken piugut.

108
00:16:41,500 --> 00:16:50,000
Kiituani yuugukut, yuurtut. Kiituani unuamek tekitut tayima maa-i umyuaqesteḿeggnun.

109
00:16:56,000 --> 00:16:57,000
Quyanaqvaa.

110
00:16:57,800 --> 00:17:01,000
Quyanarquten elpet, alapen’errlua-ll’ maavet itrama.

1
00:00:14,780 --> 00:00:17,340
Tua-i-qaa? (Ii-i.) Ii-i.
Ready? (Yes.) Okay.

2
00:00:17,545 --> 00:00:25,315
Tua-i wangkuta imumi qasgimi, tan’gaurlurni qasgimi uitauratullruukut

3
00:00:25,315 --> 00:00:31,455
Imkut yuut taqneret ilagarluki qasgimi uitauralriit.

4
00:00:31,900 --> 00:00:38,330
Ukugnek tang tau͡gaam qaneryarangqetulriit Yuut
You see, Yupiit had these two pieces of traditional wisdom

5
00:00:38,880 --> 00:00:46,790
Yuum pingnaqellranek, cali-llu kaigluni neqkaunani pillerkamek.
How a person should subsist, and what to do when hungry without food.

6
00:00:46,790 --> 00:00:50,050
Tamakunek qanruquratullruitkut.
They’d always talk to us about those.

7
00:00:50,055 --> 00:00:59,055
Cali-llu pingnatukumta, yuilqumi-llu pingnatukumta ilaput ikayuasqekait.

8
00:00:59,280 --> 00:01:05,140
Tua-i arcaqerluku waniwa pingayun ukut wani alerquutnguut

9
00:01:05,145 --> 00:01:08,005
Wii niiqurlallemni:
From what I’ve heard:

10
00:01:08,690 --> 00:01:16,980
Yuilqumi-gguq tarrisnginanemni ilamnek arenqiallugtellriamek tangerquma

11
00:01:16,980 --> 00:01:20,540
Pirrangqertacimtun ikayuakilaku.

12
00:01:20,540 --> 00:01:30,470
Alerquumaluta tuaten. Wall’u imarkailkan wall’u neqkailkan neqkarramnek tuaken avgutesqelluku.

13
00:01:31,130 --> 00:01:43,480
Cali-llu pilaraitkut waten-wa: waniwa-gguq atam cam iliini, ertem iliini pikailkumta

14
00:01:43,480 --> 00:01:54,740
Waten pikailkumta uninraarturngaitukut. Anrutam-gguq qam’um imaitellra anglanarqenritut.

15
00:01:55,085 --> 00:02:02,165
Yuum-gguq tamarmi ayuqucian nangteqsaram

16
00:02:02,177 --> 00:02:09,247
Angenqaa anrutam qam’um imaunani nangtequtekellra.

17
00:02:09,257 --> 00:02:13,937
Pinirnaunani uninraarnaunani-llu.

18
00:02:14,301 --> 00:02:27,348
Cali-llu neqa elliin imna neqa cenkenritqallrullni wall’u neqa egtellrukuniu nernarqengraan

19
00:02:27,519 --> 00:02:34,039
Tailuni umyugaanun tailuni uurcaraluni arenqiapaa.

20
00:02:34,045 --> 00:02:38,835
"Imna-llu kitak’ nerurallrulaku egtevkenaku."
"I wish I’d ate that instead of throwing it away."

21
00:02:38,840 --> 00:02:42,830
Tuaten-gguq atam ayuquq.
They said watch, that’s what it’s like.

22
00:02:43,289 --> 00:02:50,729
Ca-gguq tamalkuan umyuamikun aglumayagulluku waten kaigluni.
[S]he starts desiring everything in their mind in hunger like this.

23
00:02:50,982 --> 00:02:58,842
Maa-i makut wani arcaqerluki wangkuta qanruyutektuaput.

24
00:02:59,077 --> 00:03:14,477
Cali-llu uksumi waten nenglem nalliini angussaagaqamta nutaan cakviutuamta

25
00:03:15,656 --> 00:03:19,326
Tua-i caunata ayaasqevkenata.

26
00:03:19,491 --> 00:03:25,888
Qanikciurutaunata cikuliurutaunata-llu ayaasqevkenata.

27
00:03:26,500 --> 00:03:34,176
Cali-llu makut kuiget atrit atengqertelluki.

28
00:03:34,691 --> 00:03:48,102
Yuum-gguq atam iliin pikaitem nalliini taum-llu neq’rugalgem nuniini nangernganiartuq atra nallukuniu.

29
00:03:48,339 --> 00:03:59,509
Taumek maa-i yuilqumi pingnatugyarat tamalkuita acirturluki piuratulliniit imkut yuut

30
00:03:59,901 --> 00:04:03,711
Nernarqellriit neqait ayuqenrilnguut.
Those with various edible foods.

31
00:04:03,867 --> 00:04:12,807
Yuum-gguq atra nallukuniu taum kuigem apertuumangraan neqengqerrucia nallua.
That’s why if a person doesn’t know it’s name, though that river is shown to have fish, [s]he doesn’t know it.

32
00:04:13,552 --> 00:04:23,830
Taumek qanrucimaukut nunam-gguq qaingani kuiget-llu nanvarraat-llu atrit cali elisnganarqaput

33
00:04:23,875 --> 00:04:31,605
Angussaagyarat, nerengnaqsarat, makut maa-i qanruyutektuaput.
Hunting grounds, subsistence areas, these are part of our traditional wisdom.

34
00:04:31,611 --> 00:04:39,931
Tau͡gken neqaicuilnguut aperturluki cali.
However, we also need to point out ones that are never without fish.

35
00:04:40,176 --> 00:04:43,836
"Qamna-gguq qama-i Ecuilnguq neqaicuituq."
"Ecuilnguq upriver is never without fish."

36
00:04:44,139 --> 00:04:50,669
"Cali-llu niitetuaqa Qagatmiut-gguq pamna au͡gatii neqaicuituq."
"I also hear that around Qagatmiut inland, it’s never without fish."

37
00:04:50,985 --> 00:05:00,845
Ingrit-gguq makut carvanilriit, maaken ingrinek carvanilria neqem-gguq caumanriyuitaa.

38
00:05:00,852 --> 00:05:10,052
Nalayuituq-gguq uksumi caumararqamiu qallalluni waten pilria

39
00:05:11,450 --> 00:05:22,938
Tamakut ullagluki nallunrilkumteki wall’u manarluta wall’u kuvyirluta avungnaquraasqelluta pilaraitkut.

40
00:05:23,771 --> 00:05:36,371
Man’a-gguq Kuigpak man’a un’a men’i ecuriaqan, mer’a ecuriaqan kuignun ecuilngurnun neqet itetuut.

41
00:05:36,962 --> 00:05:43,702
Unuunge’rmi Kuigpagmi neqai nalatuameng neqairulluni.

42
00:05:44,081 --> 00:05:53,881
Tua-i-ll’ neqairutaqan uitavkenata cali can’giilegnun ayagluta, can’giirturyaranun.

43
00:05:53,893 --> 00:05:57,343
Cali tamaavet angungnaquraasqelluta.
They told us to also subsist there.

44
00:05:57,559 --> 00:06:09,139
Qimugterrlainaput piyuitellruaput. Wangkuta tuaten neqkamteńek angussaatullruukut ayagaluta.

45
00:06:09,142 --> 00:06:17,672
Makut-gguq nallutailnguut: kaviaret tulukaruut-llu.

46
00:06:17,684 --> 00:06:27,934
Neqengqerraqan-gguq tua-i tauna taum tua-i kaviarem apertutua tulukaruum-llu. Tua-i-wa nallutailnguut.

47
00:06:28,044 --> 00:06:39,164
Tamakut-am cali tamaani alerquumaluta murilkuraasqelluki tamakut kaviaret tamakut-llu makut tulukaruut.
Back then, we were also instructed to always observe those foxes, and those ravens.

48
00:06:39,262 --> 00:06:41,612
Maa-i tang qanruyuteput.
You see, this is our traditional wisdom.

49
00:06:42,544 --> 00:06:51,639
Ilumun kaviaret neqnek aperturituut. Tulukaruut-llu cali aperturituut.
Truly, foxes show [where there’s] fish. Ravens also show [where there’s fish].

50
00:06:51,813 --> 00:06:59,353
Maaten ullagnaurput ik’iki can’giiret, tua-i-llu taluyirluta.
We’d go to it to find so many blackfish, and then we set fish traps.

51
00:06:59,701 --> 00:07:06,681
Amllengraan cali unakesqelluku, amlleringraan, amlleriyukengramteggu.

52
00:07:06,689 --> 00:07:10,109
Ilaput umyuaqluki pisqelluku.

53
00:07:11,120 --> 00:07:21,689
Imkut yuut yuullermeggni kenkutellruut. Kenka pikellruat. Kenkulluteng.

54
00:07:21,903 --> 00:07:30,339
Ilateng-llu cikirnaurait akilirpek’naki, cimi’irkaitnek-llu piyugnaunateng.

55
00:07:30,678 --> 00:07:38,671
Tua-i cam iliini atam arenqiallugtelleq amllerrami wangkutni
Someday, you see, since there is much [potential for] misfortune among us

56
00:07:38,927 --> 00:07:44,688
Iliini arenqiallugtellriani aptellriani qanernaurtuq

57
00:07:44,743 --> 00:07:52,114
"Imumi wiinga-ll’ nanikuaqallemni ikayullruavnga waniw’ pikangqertacirramtun ikayuramken."
"Because you helped me back when I was desperate, I am helping you with what little I have."

58
00:07:52,126 --> 00:07:56,826
Inglukucugnaunateng kenkulluteng.

59
00:07:56,837 --> 00:08:01,097
Tua-i waten qanrutetullruatnga wiinga.

60
00:08:01,464 --> 00:08:02,564
Tua-i-qaa?

61
00:08:05,055 --> 00:08:08,245
Yaa, amllerciquq.


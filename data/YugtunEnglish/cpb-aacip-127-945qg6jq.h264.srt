1
00:00:05,020 --> 00:00:09,700
Annabelle Olik, Kuiggluk, Iiguaq Yugcetun.
Annabelle Olik, Kwethluk, Iiguaq in Yup’ik.

2
00:00:10,035 --> 00:00:16,565
Kitak’ ciumek, nutem-qaa Kuigglugmiunguuten?
So first, are you originally from Kwethluk?

3
00:00:16,565 --> 00:00:22,700
Kuigglugmiungunritua nutem. Nanvarnarrlagmiunguunga; Akulmiunguunga.
I’m not originally from Kwethluk. I’m from Nanvarnarrlak; I’m from the Akula region.

4
00:00:22,700 --> 00:00:23,610
Ii-i.
I see.

5
00:00:24,210 --> 00:00:35,520
Kitak’ tamakunek qalamciarteqernga ak’allarnek nasaurluullevni up’nerkiyalallevnek.
Now, please tell me old stories of when you wen to spring camp when you were a girl.

6
00:00:35,760 --> 00:00:37,730
Anglanarqelallruut?
Were they fun?

7
00:00:37,890 --> 00:00:41,930
Anglanarqelallrulria-wa yuilquq.
The wilderness was fun.

8
00:00:41,935 --> 00:00:52,445
Nasaurluullemni miklemni, miklemni elliraurpailegma tau͡gaam Akulmi uitatullruunga.
When I was a little girls, when I was small but before I was orphaned, I used to live in the Akula region.

9
00:00:52,445 --> 00:01:04,140
Tua-i-llu taukuk, tamana, tamatum mikellma ayuqucian akulii nalluaqa
Then those [times], I don’t know what it was like when I was small

10
00:01:04,140 --> 00:01:06,650
Miklua elliraurtellruama.
Because I was orphaned when I was small.

11
00:01:06,650 --> 00:01:17,250
Tang ellangaqlua ayautetullruagnga up’nerkami Taklirrlagmun amavet.
You see, I have early memories of them taking to Taklirrlak over there in the spring.

12
00:01:17,625 --> 00:01:20,175
Taklirrlak nallunritan?
You know Taklirrlak?

13
00:01:20,285 --> 00:01:25,000
Taklirrlagmun amavet, kuicuaraam iluanun tuavet.
To Taklirrlak over there, in the small river there.

14
00:01:25,000 --> 00:01:32,930
Nunalgutarluta-llu cali yugnek ukunek Beaver-aankunek.
And there were people in our hometown, this Beaver family.

15
00:01:32,930 --> 00:01:40,580
Imkunek Anguksuaraankut angayuqaatnek ilangqerturatullruukut.
Anguksuar and family’s parents were always with us.

16
00:01:40,850 --> 00:01:46,800
Tua-i wiinga pissuryaurpailegma tamaani
Before I started hunting back then

17
00:01:48,060 --> 00:01:58,180
Ukut angutet ayagaluteng kanaqlagcurluteng.
These men would travel to hunt muskrats.

18
00:01:58,185 --> 00:02:06,725
Piciatun ut’rutaqluteng cuignilngurnek, wall’u paluqtarnek, wall’u yaqulegnek.
They would bring home various things, land otters, or beavers, or birds.

19
00:02:07,930 --> 00:02:12,650
Una-llu unisteka murilkartellemni cali
And when I observed my late parent

20
00:02:13,465 --> 00:02:23,520
Maligtaqamni piyuagurlunuk, kingunrakun piyuagurlua utaqaqa’aqlua ayagturalalria.
When I went walking with him, walking behind him, he would go periodically waiting for me.

21
00:02:23,520 --> 00:02:29,310
Kuicuarmun-llu tekicami taluyat nuggluki.
And when we reached a creek, he would take out the fish trap.

22
00:02:29,310 --> 00:02:33,280
Nuggnaurai can’giirnek imarluteng.
He would take them out and they’d be filled with blackfish.

23
00:02:33,280 --> 00:02:37,020
Tua-i-ll’ kalngaminun ekluki.
Then he’d put them in his reed bag for fish.

24
00:02:38,905 --> 00:02:43,425
Ataam cali civqaarluki cali uterrluni.
After setting it once again, he’d go home.

25
00:02:43,920 --> 00:02:50,820
Utercan ava-i cali wiinga kingunrakun piurlua, paallagaqlua tua-i.
When he went home, I’d also go behind him, occassionally tripping.

26
00:02:50,825 --> 00:02:55,975
Pinialama paallagaqlua tayima tua-i pilalrianga.
Because I was weak, I would trip.

27
00:02:56,035 --> 00:03:03,830
Tua-i-llu tekicami keninritaqamiki nuutekiurluki nuvluki.
Then when he arrived, if he didn’t cook them, he’d thread them through to make [?nuutekat].

28
00:03:03,830 --> 00:03:13,370
Kik’ikika neqliari luqruuyiit, can’giiret.
There were so many of the fish he cut, loche, blackfish.

29
00:03:13,375 --> 00:03:18,310
Yaqulget-llu cipneteng agarquatullruamegteki.
Because they also hung their excess birds.

30
00:03:18,310 --> 00:03:23,920
Kuvyirluteng-llu kanavet ket’meggnun.
And they’d set drift nets down there in the water next to them.

31
00:03:23,920 --> 00:03:32,090
Cali luqruuyagglainarnek atam au͡gna neqengqertuq. Neqpianek neqengqessuunani.
Also, there are only loche over there, you see. It doesn’t have salmon.

32
00:03:32,090 --> 00:03:41,600
Tua-i luqruuyiit can’giiret-llu kiingita neqekluki au͡g’um Tevyaram yaatiin.
The only fish are loch and blackfish over there, over from Tegyaraq.

33
00:03:41,600 --> 00:03:48,020
Tua-i-llu cali ayagaqan maligtelaqeka.
Then I would also go with him when he traveled.

34
00:03:48,335 --> 00:03:56,825
Tamatum Taklirrliim ceńiinun imumun etgalngurmun piluni.
He would go the the banks of Taklirrlak to a shallow place.

35
00:03:56,825 --> 00:04:00,215
Muragnek waten piluni.
He would do this with wood.

36
00:04:00,215 --> 00:04:05,495
Negacuararugaat-wa waten ayuqluteng.
Many little snares would be like this.

37
00:04:06,220 --> 00:04:08,140
They call them negarat.
They call them negarat.

38
00:04:08,275 --> 00:04:11,990
Wiinga tua-i tangvauralaqeka keluakun.
I would watch him inland from him.

39
00:04:11,990 --> 00:04:17,830
Negarat-gguq waten pingayun waten stick-at au͡gkut muriit.
Those three of what he called negarat [snares], those wooden sticks.

40
00:04:18,485 --> 00:04:24,275
Tamakucinek waten negarayagarnek, neganek.
Those kinds of little snares like this, snares.

41
00:04:24,535 --> 00:04:30,215
Tua-i-llu amiirluku yaqulek.
Then he’d skin the bird.

42
00:04:30,850 --> 00:04:35,930
Tua-i amiirluku, yaquk-llu uitaurtellukek.
He’d skin it, and leave the wings in place.

43
00:04:35,935 --> 00:04:43,365
Muragmek kapluku, urunek imirraarluku, taukut akuliitnun elliluku.
He stuck a piece of wood, then after filling it with moss, he’d put it between those.

44
00:04:43,465 --> 00:04:50,980
Tua-i-llu nauwa tayima paqtaqaki maligquralaqka.
Then when he would check on them somewhere, I’d always go with him.

45
00:04:50,980 --> 00:04:58,370
Tua-i-llu tekniaupuk, keluirnaupuk
Then we would come to them from inland

46
00:04:58,370 --> 00:05:07,060
Ik’ikika yaqiulriit, yaqiplalriit imkut waten pingayun.
There were so many flapping their wings in three [snares] like this.

47
00:05:07,950 --> 00:05:11,650
Waten kapungqaluteng piit.
These parts were stuck [in the ground] like this.

48
00:05:11,655 --> 00:05:14,330
Makut-wa negat.
Here were the snares.

49
00:05:14,330 --> 00:05:21,120
Ik’iki allgiaraat, kukumyaraat cangtait.
There’d be so many long-tailed ducks, black scoters caught in them.

50
00:05:21,120 --> 00:05:27,700
Kan’a imna mit’aruara ullagyugluku.
They were drawn to that bird decoy down there.

51
00:05:27,705 --> 00:05:34,765
Ullagluki ivrarturluni, au͡g’arluki, uyaqurrit-ll’ im[’urluki].
He would wade to them, take them out, and [snap] their necks.

52
00:05:35,410 --> 00:05:39,450
Au͡g’arraarluki uyaqurritgun piurluki.
After he removed them, he’d [snap] their necks.

53
00:05:39,595 --> 00:05:47,085
Maavet naqugutminun maavet kaugaruqurluki.
He would stick them into his belt here.

54
00:05:47,425 --> 00:05:53,015
Tua-i-ll’ amlleriata tagluni cali, allat cali au͡g’arluki.
Then when they’d amassed, he’d go inland, then take others off.

55
00:05:53,015 --> 00:05:57,890
Nutaan-llu nang’ngata kitugqurluki imkut negat.
Then when there were no more, he’d reset the snares.

56
00:05:57,890 --> 00:06:01,270
Kitugqurluki nutaan unilluki.
He’d reset them, then leave them.

57
00:06:01,275 --> 00:06:03,950
Kalngii tua-i yaqulegnek
His reed bag [filled] with birds

58
00:06:03,950 --> 00:06:15,320
Imkunek yaqulpianek allgiarnek, kukumya’rnek-llu, kepaalegnek-llu-w’ pilallilria, imartuluku utertaqluni.
He would come home with it filled full with long-tailed ducks, black scoters, and probably greater scaups.

59
00:06:15,320 --> 00:06:20,910
Arnat-llu pingnaquratullruut tamaani murilkeqarraallemni.
Women would also subsist back when I first became observant.

60
00:06:20,910 --> 00:06:23,760
Tua-i uitayuunateng.
They weren’t sedentary.

61
00:06:23,760 --> 00:06:34,520
Caliarkateng tekitaqameng caliaqluki eritarluki, wall’u ulliggluki, wall’u imkut can’giiyagaat nuvluki agarrluki.
When they arrived, they’d work on their chores, plucking feathers, or butchering them, or threading and hanging those little blackfish.

62
00:06:34,525 --> 00:06:40,815
Ik’iki up’nerkami up’nerkaungraan neqliurluteng yuut imkut.
In the spring, though it was spring, people back then would work on so many fish.

63
00:06:40,815 --> 00:06:50,105
Kanaqlagcurluteng tuaten akikaarameggnek, kiingita up’nerkami akiketullruamegteki.
They’d even hunt muskrats to earn money, since it was their only source of income in the spring.

64
00:06:51,165 --> 00:06:59,255
Tua-i tayima im’ qingangartaqata
When they became pregnant

65
00:07:00,265 --> 00:07:07,160
Qingacuaranga’artaqata kanaqliit utertetullruut nunameggnun.
When muskrats were in early pregnancy, they’d return to their villages.

66
00:07:07,160 --> 00:07:11,710
Ataam tua-i uterrluteng up’nerkinrirluteng.
They’d go home again, ending their spring camping.

67
00:07:11,710 --> 00:07:16,330
Tua-i-ll’ up’nerkinrirluteng nunameggnun tekicameng
Then when their spring camps were over and they arrived in their villages

68
00:07:17,095 --> 00:07:24,885
Uitaqarraarluteng, tamakut neqliateng engelkarqaarluki Kusquqvagmun atrarluteng.
After staying for a while, after putting away those fish they worked on, they’d go down to the Kuskokwim.

69
00:07:24,885 --> 00:07:31,675
Uani tua-i Mamterillerni uitaaqluteng.
They’d stay downriver in Bethel.

70
00:07:33,435 --> 00:07:43,625
Mom-avet grandma-rani sister-aaqngamiu grandma-llra tuani tua-i kiagpak uitaaqluta.
At your mother’s grandma’s, since their late grandma was her sister, we’d stay there all summer.

71
00:07:44,185 --> 00:07:45,425
Tua-llu?
How was that?

72
00:07:46,520 --> 00:07:59,370
Tua-ll’ qanerturallerpeni ava-i qanqallruuten Nanvarnarrlagmi, Nanvarnarrlagmiungullruniluten.
So, as you just spoke, you said that you were from Nanvarnarrlak.

73
00:07:59,490 --> 00:08:05,020
Taum-qaa avatiini nunallret amllelallruut?
Where there a lot of old settlements around there?

74
00:08:05,020 --> 00:08:07,020
Yugyalallruuq? Nuu?
Were there a lot of people? No?

75
00:08:08,525 --> 00:08:14,735
Nunallret amllellrunritut. Enet amllellrunritut.
There weren’t a lot of settlements. There weren’t a lot of houses.

76
00:08:14,735 --> 00:08:18,550
Tua-i naaqucirluteng tua-i naaqutet.
They were numbered.

77
00:08:18,550 --> 00:08:25,370
Wangni waniwa waten umyuartequrarqami tangrruartura’arqamki
To me, when I ponder and imagine them

78
00:08:26,665 --> 00:08:31,515
Tayima-llu qula cip’arrluku enet amllertaciqut.
There’d probably be a little over ten houses.

79
00:08:32,165 --> 00:08:38,195
Imkullrunritut, yugyallrunritut. Nunat tamarmeng yugyallrunritut.
They weren’t, you know, heavily populated. No village was heavily populated.

80
00:08:38,195 --> 00:08:44,030
Nunacuarmiut tau͡gaam kiimeng keluqliput, kiimeng yugyallruut.
Only Nunacuarmiut inland from us had a large population.

81
00:08:44,030 --> 00:08:51,450
Ukut-llu Nunapicuarmiut qayuturraan-wa yui.
And Nunapitchuk had few people.

82
00:08:51,455 --> 00:08:55,865
Paingarmiut-wa call’ qayuturraan-wa call’ yuut.
Paingarmiut also had few people.

83
00:08:55,865 --> 00:09:02,795
Pingkut Atmaulluarmiut nuniita kiakaraani uitaluteng.
They were just upriver from around Atmauthluak inland.

84
00:09:02,795 --> 00:09:10,175
Nunait waten: Nunacuarmiut, Nanvarnarrlagmiut, Nunapicuarmiut
Their settlements were like this: Nunacuarmiut, Nanvarnarrlagmiut, Nunapicuarmiut

85
00:09:11,020 --> 00:09:18,410
Ukut-llu Atmaulluarmiut kuigatni uitalriit.
And Atmauthuak was in their river.

86
00:09:19,260 --> 00:09:24,550
Cetamainguluteng waten nunaullruyaaqut, tau͡gaam yugyallrunritut.
There were four villages like this, but they weren’t heavily populated.

87
00:09:24,740 --> 00:09:27,270
Yugyagpek’nateng.
They weren’t heavily populated.

88
00:09:27,520 --> 00:09:33,560
Enepiarrlainaat-wa enait. Marayarrlainaat enait.
Their houses were all traditional. Their houses were made of sod.

89
00:09:33,975 --> 00:09:39,265
Tua-i waten log house-anek-llu tangssuunii.
I would see log houses like this either.

90
00:09:39,265 --> 00:09:49,195
Taukuk tau͡gaam angayuqaagka kiimek ellangellemni log house-amek enengqellruuk, elaturrarlutek-llu marayamek.
My parents were the only ones with a log house in my earliest memories, and they had a sod entry porch.

91
00:09:49,195 --> 00:09:51,815
Tua-i tuaten ayuqellruut.
That’s what they were like.

92
00:09:55,020 --> 00:10:06,840
Makut-mi? Kuiget kuicuaraat-llu pavani atengqelartut.
What about these? Rivers and creeks inland have names.

93
00:10:08,145 --> 00:10:14,735
Maa-i-llu nalluyagulluki atrit ilait wangkuta ayagyuani.
And now, some of us young people forgot their names.

94
00:10:14,735 --> 00:10:18,125
Atrit-qaa nallunritaten? Aperyugngaaten?
Do you know their names? Can you say them?

95
00:10:18,125 --> 00:10:23,835
Iciw’ ilait Kakegglugmek qanlalriit cali-llu allanek.
You know, some speak of Kakeggluk [Mucus] and others.

96
00:10:25,215 --> 00:10:34,225
Atam elipailemku unitellruamku Akula, Akulem imkui nalluanka.
You see, since I left the Akula region before I learned it, I don’t know the [names of land and water] of the Akula region.

97
00:10:34,225 --> 00:10:36,695
Nalluanka. (Ii-i.)
I don’t know them. (I see.)

98
00:10:36,695 --> 00:10:39,905
Iciw’ nunakellrungramku
You know, though I lived there

99
00:10:39,905 --> 00:10:51,455
Nasaurlucualleraulua waten anglirivailegma angayuqaagka cataurutellragni tamarmek ataucikun
When I was a little girl like this before I grew up, when both of my parents passed away at the same time

100
00:10:52,465 --> 00:10:59,135
Atrallruunga uavet.
I went down downriver.

101
00:10:59,565 --> 00:11:08,495
Taukuk tau͡gaam ugkuk catairutellrek aanakellriit aulukellruagnga.
But those two downriver who passed away, the mother and daughter took care of me.

102
00:11:22,045 --> 00:11:27,440
Nani Kass’amek tangerqarraallrusit Kass’apiamek?
Where did you first see a Caucasian, a Russian?

103
00:11:27,440 --> 00:11:33,360
Kass’amek-wa tua-i nani tangerqarraallrusit-llu, tuani-llu-qaa alingellruuten?
Where did you first see a Caucasian, and were you scared then?

104
00:11:33,755 --> 00:11:42,525
Alingellrunritua. Uumek-gguq tangerqerraalallruukut Angliluaqallermek.
I wasn’t afraid. They said the first one we saw was Angliluaqalleq.

105
00:11:42,995 --> 00:11:47,485
Angliluaqall[eq] kituullrulria?
Angliluaqall[eq], who was (s)he?

106
00:11:47,485 --> 00:11:51,880
Tarraquratuluni pavani piciatun.
He would roam anwhere inland.

107
00:11:51,880 --> 00:11:57,760
Angliluaqallru[lliuq]. Naamell’. Kituullrulria ima tanem?
Maybe Angliluaqalleq. I don’t know. Who was (s)he again?

108
00:11:57,765 --> 00:12:00,895
Nalluyagutaqa-am tayim’ atra.
I’ve forgotten their name.

109
00:12:00,895 --> 00:12:07,770
Yugtun qantuluni, waten tua-i tau͡gaam Kassauluni.
(S)he spoke Yup’ik, but (s)he was Caucasian like this.

110
00:12:07,770 --> 00:12:11,970
Nunanun waten ayagaurluni piciatun.
(S)he would travel to various villages like this.

111
00:12:11,975 --> 00:12:14,485
Qavartarraarlun’ ayagaqluni.
After spending the night, (s)he’d leave.

112
00:12:14,485 --> 00:12:18,340
Aarnarqengraan-llu pekqurluni, pekqurluni.
And though it was dangerous, (s)he always traveled.

113
00:12:18,340 --> 00:12:23,160
Qayarluni waten malrugnek ukinelegnek.
(S)he had a kayak like this with two cockpits.

114
00:12:23,605 --> 00:12:26,785
Tua-i kiigkenka assigtaqlukek.
Those were their only storage places.

115
00:12:26,990 --> 00:12:33,410
Alikellrunritaqa. Alingyuitellruunga Kass’amek tangerqerrallemni.
I wasn’t afraid of them. I wasn’t afraid when I first saw a Caucasian.

116
00:12:33,415 --> 00:12:41,995
Tauna tau͡gaam tua-i tangerqerraallruaqa pavani up’nerkami, pekquralria tauna up’nerkami.
That was the first one I saw inland in the spring, the one who always traveled in the spring.

117
00:12:43,860 --> 00:12:49,360
Uani tau͡gaam cali kinguakun tanglallruunga
But downriver after that, I also used to see

118
00:12:49,365 --> 00:12:57,855
Imkunek ciuqlirnek, ciuqlirnek missionary-nek:
Those first, the firs missionaries:

119
00:12:57,855 --> 00:13:09,475
Kil’pagmek, Kil’pagnek, Qakinermek, au͡gna-wa cali Hincia-mek pilaqiit.
Kil’pak, Kil’piit, Qakineq, and that one they called Hincia.

120
00:13:09,780 --> 00:13:15,070
Tamakut tua-i Puciinaaq-llu tangerqerraalallruanka.
Those and Puciinaaq were the first ones I saw.

121
00:13:15,070 --> 00:13:18,940
Kass’at amllellrunritut uani Mamterillerni.
There weren’t a lot of Caucasians downriver in Bethel.

122
00:13:19,960 --> 00:13:27,350
Yuut-llu acirayuameng Kass’at tamarmeng, Kass’arraat tamarmeng Yugtun aterluteng.
And since Yupiit are good at giving names, every Caucasians, all of what Caucasians there were had Yup’ik names.

123
00:13:30,720 --> 00:13:33,160
Canek atengqelallruat?
What names did they have?

124
00:13:33,365 --> 00:13:37,595
Uussiiyurteńek tuaten ilait.
Some were called [?Rare Cooked].

125
00:13:37,705 --> 00:13:40,615
Canek-ll’ ima tanem?
What else again?

126
00:13:42,165 --> 00:13:49,095
Peqlinek, Peqlinek tuaten, canek tuaten.
Even Wrinkled from Soaking, and other things.

127
00:13:50,135 --> 00:13:53,745
Parunek tuaten ilait.
Some were even Small Bugs.

128
00:13:57,615 --> 00:14:05,355
Acingssaullruut yullret tayima catairutellret.
People back then who’ve passed on had silly names.

129
00:14:07,930 --> 00:14:14,730
Tua-i piciatun aterpaggluki, Uqinrunek tuaten ilait.
They would call them random things, even some were Seal Oil Containers.

130
00:14:20,735 --> 00:14:33,405
Tua-ll’ makut yuut qanruyutek’lallrit makunun ayagyuanun.
Then the traditional wisdom people passed down to these young people.

131
00:14:33,405 --> 00:14:40,435
Iciw’ TV-tgun ilaitni tangvalalriaci makunek tegganernek qalarquralrianek.
You know, you sometimes watch on TV elders giving instruction.

132
00:14:40,435 --> 00:14:48,090
Waten tangercetaaliluki qanruyutnek piciatun tua-i Yuut piitnek.
They make videos like this about various Yup’ik wisdom.

133
00:14:48,090 --> 00:14:54,860
Tamakut-qaa wangkutnun ayagyuanun nalluyagutnarqenritut?
Should we young people not forget those?

134
00:14:55,610 --> 00:15:05,950
Tua-i-w’ ilumun qanruyutet, qanruyuteput wangkuta eneqaqa’aqluki pitulriakut.
Indeed, we remember the traditional wisdom, our traditional wisdom.

135
00:15:05,955 --> 00:15:10,050
Nalluyaguterrlainarpek’naki.
We don’t always forget them.

136
00:15:10,050 --> 00:15:17,570
Makut maa-i ayagyuaput mat’um nalliini pisciigalilriatun ayuqut.
It’s like our young people these days can’t do it anymore.

137
00:15:17,685 --> 00:15:29,055
Wangkuta tang imumi waten nasaurluullemteńi tua-i canek inerquatullrukaitkut.
You see, when we were girls back then, they would give us admonishments.

138
00:15:29,055 --> 00:15:35,595
Nakukutesqevkenata-llu, kenkuraulluta-llu pisqelluta.
And they told us not to fight each other, and treat each other with love.

139
00:15:36,130 --> 00:15:41,700
Ilaput-llu tangnerrlugnarqengraata
And though those around us look unpleasing

140
00:15:41,700 --> 00:15:53,720
Iciw’ tua-i imkusqevkenaki assiilkelluki wall’u piyuumiinaki pisqevkenaki.
You know, they told us not to treat them badly, or reject them.

141
00:15:53,725 --> 00:15:58,735
Tau͡gaam naklekluki kenekluki pilaasqelluta.
Instead, they told us to treat them with compassion and love.

142
00:15:58,915 --> 00:16:11,335
Cali-llu waten: yuum-gguq camek qancurlauskakut waten ellami-llu piinanemteńi kiunrillaut-gguq.
This too: they said that if someone says something bad to us while we’re outside like this, we shouldn’t reply.

143
00:16:11,470 --> 00:16:14,100
Kiusqevkenaku.
They told us not to reply.

144
00:16:14,180 --> 00:16:18,960
Wangkuta maa-i qanruyuteput cali
The traditional wisdom passed down to us now

145
00:16:19,705 --> 00:16:25,505
Arnaureskumta-llu, waten arnaureskumta
And if we become women, if we become women like this

146
00:16:25,820 --> 00:16:34,490
Tua-i arnaurtellrianek maa-i niitelalriaci nasaurluyagaat makut waten arnaurtaqata.
You hear about those becoming women when these little girls become women like this.

147
00:16:35,430 --> 00:16:40,510
Murilkelluta, murilkelluta pisqelluta.
They told us to be careful.

148
00:16:40,515 --> 00:16:46,230
Tan’gaurlurnun-llu caumateksaunata pilaasqelluta.
They also told us not to gravitate to boys.

149
00:16:46,230 --> 00:16:54,820
Atam-gguq, atam-gguq tan’gaurluum elpekekunikut qaillun ellirniartuq.
Watch, they said, if a boy notices us, he will become abnormal.

150
00:16:54,820 --> 00:16:59,800
Tamana tua-i alikluku wangkuta yuullruukut.
We lived in fear of that.

151
00:17:00,485 --> 00:17:08,680
Waten wangkutnek tau͡gaam nasaurluullgutkellriani-llu aipaqluta.
We would only play by ourselves and with our fellow girls.

152
00:17:08,680 --> 00:17:14,410
Tua-i makut wani tan’gaurluut
These boys

153
00:17:14,540 --> 00:17:17,860
Angliriaqamta-wa tua-i
At least when we grow up

154
00:17:18,275 --> 00:17:24,290
Waten mikluta aipaq’langramta cayuitut, cayuitut.
Though we play with each other when we’re small like this, nothing happens to them.

155
00:17:24,290 --> 00:17:30,640
Tau͡gaam waten temigiqerrluki tamana inerquutekellruat.
But when they’d [?grown], they’d admonish against that.

156
00:17:30,640 --> 00:17:40,500
Inerquutek’lallruat wangkutnun arnanun tan’gaurluq caukussagaasqevkenaku.
They would admonish us women against interacting with a boy.

157
00:17:40,505 --> 00:17:49,680
Atam-gguq imkungniartuq qaillun-llu ellirluni, kiituani qaillun ellirtuq.
Watch, they said, he would become abnoramal, until eventually he becomes abominable.

158
00:17:49,680 --> 00:17:53,280
Tua-i-gguq arnaq tuquungan.
They said it’s because a woman is death.

159
00:17:53,285 --> 00:17:58,695
Waten qanrut’lallruitkut.
This is what they’d tell us.

160
00:18:03,005 --> 00:18:12,765
Cali maa-i-rpak makut ayagyuat mikelngullraat elitnaunguq, Kass’acetun-llu qalarcaurrluteng amlleret.
These days, these young people, children, are going to school, and many have started speaking English.

161
00:18:13,220 --> 00:18:19,400
Qalarutellriani-llu ayagyuat ilait taringyuunateng, camek qalaruciinateng.
And when spoken to, some youth do not understand, don’t know what they’re being told.

162
00:18:19,405 --> 00:18:25,605
Tamana-qaa atawaunrituq cagmariinallra Yugcetun qalarcaraq?
Is it unbeneficial to lose the Yup’ik language?

163
00:18:25,680 --> 00:18:37,240
Ilumun tua-i tamana Yugtun qallacaraq, makunun tutgaramteńun atawaunrituq.
Indeed, it’s unbeneficial for our grandchildren [to lose] that Yup’ik language.

164
00:18:37,245 --> 00:18:46,295
Wiinga ukut tutgara’urluunka wiinga qitevcuilama, qitevqurayuilama, qitevcuilama
My grandchildren, since I don’t speak English, since I don’t always speak English

165
00:18:46,295 --> 00:18:50,645
Yugtun qanruteqtarturalaryaaqanka.
I always speak to them in Yup’ik.

166
00:18:50,645 --> 00:19:00,740
Tau͡gaam taringetuyaaqluteng, tau͡gaam akilii taringesciiganaku, taringesciigataqluku.
They do understand, but they can’t understand some of it.

167
00:19:00,740 --> 00:19:05,180
Tamarmeng tua-i qanrutellriani taringtuluteng.
All of them understand when spoken to [in Yup’ik].

168
00:19:05,185 --> 00:19:15,540
Pivakaqerluteng tua͡gaam ca pisqellriani, tua-i-ll’ imkukaunateng, camek tegukaunateng.
But sometimes, when asked to do something, they don’t know what to take.

169
00:19:15,540 --> 00:19:25,420
Ellimellriani-llu taumek, tauna aperluku ellimellriani imna piarkani cauciinaku tua-i.
And when asked for something that is specifically said, they don’t know what they’re asked for.

170
00:19:25,425 --> 00:19:38,540
Tau͡gaam amlleq ukulleraat tutgarama, amlleq qaneryaraq wiinga qanruqu’uryuamteng nallunritaat.
But many of my granchildren here, since I always speak to them, they know much of the language.

171
00:19:38,540 --> 00:19:46,620
Tau͡gaam wiinga assikeksaitelaryaaqanka makut Yupiat, Yupiat waten
But I don’t like it when these Yupiat, Yupiat like this

172
00:19:46,625 --> 00:19:57,665
Nulirqellriik Yupiarulutek, avguvkenani-llu, aipaa-llu call’ nulirra wall’ aanii wall’ maurlua avguvkenani
A married Yup’ik couple, and this is not half, and their spouse or wife or mother or grandmother is not half

173
00:19:58,590 --> 00:20:08,850
Waten qitevquraulluki, mikluki ayagluki qitevquraulluki, wiinga assikenritaqa tamana.
Always speaking to them in English, speaking English from when they’re small, I don’t like that.

174
00:20:09,985 --> 00:20:22,935
Waten qanrucaaqellriani, qanrucaaqellriani tua-i-ll’ uitaluni tua-i camek pisciiganani.
Then when they’re spoken to like this, they stay still unable to do anything.

175
00:20:22,935 --> 00:20:25,470
Ca taringesciiganaku.
They can’t understand anything.

176
00:20:25,470 --> 00:20:34,560
Waten qit’vuquranrilnge’rmi, Yugtun enemi, enemini qanruqu’urquniu Yugtun
Without speaking English to them like this, Yup’ik at home, if they speak to them in Yup’ik at their home

177
00:20:34,560 --> 00:20:38,910
Yugtun qanerturciquq.
They will always speak Yup’ik.

178
00:20:38,910 --> 00:20:45,390
Tua-i-llu elitnauquni cali nutaan Kass’atun, Kass’acetun elitnaurluni.
Then when they go to school, they will learn in English.

179
00:20:45,395 --> 00:20:49,810
Nauw’ elpeci anglicallrukiici
Look at how they raised you

180
00:20:49,810 --> 00:20:57,950
Tua-i tamarpeci nalluvkenaku, ilaten-llu imkut nalluvkenaki ukut tan’gaurluut.
All of you know it, and you know your fellow boys here.

181
00:20:58,175 --> 00:21:06,850
Arenqiallugtevkenateng Yugtun qallalluteng, Kass’atun qallalluteng. Arenqiallugtevkenateng.
They have no problems speaking Yup’ik, speaking English. They have no problems.

182
00:21:06,850 --> 00:21:17,950
Maa-i tau͡gken mat’um nalliini makut maa-i irniamta, irniamta yuit arenqiallugingaluteng.
These days, however, our children’s children have a problem.

183
00:21:17,955 --> 00:21:20,575
Assiinateng tua-i wangni.
They’re [situation] is bad to me.

184
00:21:24,250 --> 00:21:27,210
Tua-i-w’ time-airtellinilriakuk.
Well, we’ve run out of time.

185
00:21:27,215 --> 00:21:29,565
Ii-i, kitak’-wa, quyana.
Okay, well then, thank you.

186
00:21:29,565 --> 00:21:31,600
Ii-i, quyanaqvaa cakneq.
Yes, thank you very much.

187
00:21:31,600 --> 00:21:34,740
Puqialeng’e’rma tua-i. (Nuu, assirtuq.)
Though I’m inarticulate. (No, it’s good.)

188
00:21:37,495 --> 00:21:45,265
Henry Young-aq-llu atam qanlartuq Kass’allraat iliitnek Erimek-gguq aterluni.
Henry Young also says, you see, that one Caucasian was named Milt Sac.

189
00:21:45,265 --> 00:21:49,400
Erimek-llu, aren nalluyagutelliniaqa Eriq-llu.
And Milt Sac, oh my, I forgot about Milt Sac.

190
00:21:49,400 --> 00:21:54,750
Eriq tauna tua-i Kass’arra’urluq qercurpak tua-i.
Milt Sac, that dear Caucasian, was very pale.

191
00:21:54,750 --> 00:21:57,710
Caunani, kaviinani tua-i.
He had no [color], no blush.

192
00:21:57,715 --> 00:22:03,245
Waten tua-i ing’utun qatertaluni agayuvigtun.
Like this, (s)he was as pale as that church over there.

193
00:22:03,495 --> 00:22:06,145
Here, I’ll take that. (Ii-i.) Quyana.
Here, I’ll take that. (Okay.) Thank you.

194
00:22:06,145 --> 00:22:07,365
Ii-i.
You’re welcome.


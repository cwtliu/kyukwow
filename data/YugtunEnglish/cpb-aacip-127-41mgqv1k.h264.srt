1
00:00:12,380 --> 00:00:17,080
W-I-N-I-(F-R-E-D)
W-I-N-I-(F-R-E-D)

2
00:00:17,085 --> 00:00:18,945
W-I-N-I?
W-I-N-I?

3
00:00:19,050 --> 00:00:20,670
Last name-an-mi?
What about your last name?

4
00:00:20,675 --> 00:00:22,115
Beans.
Beans.

5
00:00:22,480 --> 00:00:26,020
Beans? Beans-aartangqertuq, Bean-artarluni-llu.
Beans? There are Beans [families], and also Bean [families].

6
00:00:26,025 --> 00:00:28,545
Beans, yaa, yaa. (Beans.)
Beans, yes, yes. (Beans.)

7
00:00:29,320 --> 00:00:33,190
Kitak’ im’unek
So, with those things

8
00:00:33,333 --> 00:00:45,778
Qaillun wani makut taangamek arenqiallugutelget nunani kingunemteńi wani
How will those who struggle with alcohol in our home villages

9
00:00:46,214 --> 00:00:53,003
Iciw’ amlleret waten pilalriit: "Qanrucunaituq tua-i. Tauna wani qanrutnermek taq’uq."
You know many say this: "He does not heed advice. He will stop getting advice."

10
00:00:53,015 --> 00:01:00,082
Tamatum wani, tamakut wani ikayuryugngacimteńek qaillun qanrutqerkut.
About that, please tell us how we can help those.

11
00:01:00,598 --> 00:01:10,042
Tua-i-wa tuaten makut iqlutuuyulriit, kiingan-llu taangamek pivkenaku nallunrilkeput.
We know those who do wrong things like that, and not only with alcohol.

12
00:01:10,546 --> 00:01:16,991
Ayuqenrilnguut iqlutmun yuuyarat amllellriit.
There are many, various ways to live wrong.

13
00:01:17,710 --> 00:01:24,807
Umyuarteqsunaitukut waten ilamteńek, iciw’ iqlutuuyugniluku.
We should not think like this about those around us, you know, that [s]he is doing wrong.

14
00:01:25,087 --> 00:01:30,154
"Tua-i una piyunaituq. Arenqiatuq. Tua-i uitali."
"This one is difficult. He is unmanageable. Let him be."

15
00:01:30,164 --> 00:01:32,887
Tuaten pinarqenritaakut.
We must not do that.

16
00:01:34,021 --> 00:01:41,732
Tua-i wiinga waniwa irniaqa, wangnek example-autekqerlua.
Now, my child, using myself as an example.

17
00:01:41,738 --> 00:01:50,371
Irniaqa wii waniwa tua-i cakneq ilamini qanrucunaunani cakneq yuuguq.
Now, my child lives without heeding any advice compared to their peers.

18
00:01:50,704 --> 00:01:52,970
Yuut-llu nalluvkenaku.
And people know it.

19
00:01:52,980 --> 00:01:56,202
Qanrut’nge’rmi niicuitqapiarluni.
Though they are told, they’re very disobedient.

20
00:01:57,032 --> 00:02:03,176
Tua-ll’ wii pikngamku tua-i qanrutengnaqura’rqa.
Then since they are mine, I keep trying to tell them.

21
00:02:04,309 --> 00:02:11,087
Iciw’ kenekngamku waten, waten pingaunii, waten pisciiganii:
You know, since I love them, I will not say this, cannot say this:

22
00:02:11,094 --> 00:02:15,305
"Arenqiatuq una. Tua-i anli maaken enemnek."
"This one is unmanageable. Let them get out of my house here."

23
00:02:15,484 --> 00:02:19,362
Tuaten pingaitua wii.
I will not say that.

24
00:02:19,376 --> 00:02:23,609
Wii pikaqa. Kia pikenritaa.
They’re mine. They’re no one else’s.

25
00:02:24,421 --> 00:02:31,788
Wii irniaqluku anglicallruaqa.
I raised them as my child.

26
00:02:32,243 --> 00:02:43,376
Cali wii pikarkauluku qayutun tayim’ anerteqellma taktaciatun, ellii-llu anerteqellran taktaciatun.
They will also be mine for however long I am alive, and how long they are alive.

27
00:02:43,868 --> 00:02:49,868
Niitenrilengraan qanruqu’urluku, qanrutengnaqluku.
Though they don’t listen, always instruct them, try to instruct them.

28
00:02:50,197 --> 00:02:56,663
Wani mikellrani ayagnirluki tua-i qanrutengnaquraasqellaqait.
Starting from when they’re small, they tell us to try to instruct them.

29
00:02:57,147 --> 00:03:00,936
Wiinga-w’ mikelemni qanrutengnaqellruatnga.
They tried to instruct me when I was small.

30
00:03:00,950 --> 00:03:05,361
Cunawa qanrutengnaqellrulliniatnga uumikengramteng.
Turns out, they tried to instruct me though I was infuriated with them.

31
00:03:05,375 --> 00:03:11,186
Umyuamni cakneq iliikun uumikaqluki qanrutengnaqestenka.
Sometimes in my mind, I’d be very infuriated with those who tried to instruct me.

32
00:03:11,535 --> 00:03:14,713
Tau͡gaam kiuyuunaki.
But I didn’t talk back to them.

33
00:03:15,843 --> 00:03:21,265
Ak’a qanrutellruatnga kiumralria-gguq waten ayuqeciquq.
They already told me that one who talks back will be like this.

34
00:03:21,727 --> 00:03:30,038
Cali qanrutellrulua ak’a qenqertellria-gguq waten qanrutniluni waten-gguq ayuqeciquq.
They also told me that one who is angered when being told will be like this.

35
00:03:31,488 --> 00:03:41,030
Iciwa angenrilnge’rma, ayaniriksailnge’rma tuaten pillerkaqa aliklallruaqa.
You know, though I wasn’t big, and though I wasn’t active yet, I would be scared to be like that.

36
00:03:41,353 --> 00:03:45,031
Tua-i-w’ ak’a miklemni qanrutellruatnga.
They already told me when I was small.

37
00:03:45,533 --> 00:03:49,488
Niiculua-llu yuullrunricaaqua
I also didn’t live obediently

38
00:03:49,499 --> 00:03:54,688
Tau͡gaam imkut qanruyutenka eneqaqa’aqluki pilallruanka.
But I would remember the traditional wisdom passed down to me.

39
00:03:57,220 --> 00:04:04,464
Tuaten pimakuni yuum kinguneni nalluyagutevkenaku
If a person is like that, without forgetting their past

40
00:04:04,471 --> 00:04:12,726
Tuaten tauna niicuilengraan pingnatuukuniu wangni assinruurtuq.
Though that one is disobedient, if one doesn’t give up, they are better than me.

41
00:04:13,470 --> 00:04:16,537
Tua-i-wa elliin pikngamiu.
Because [the child] is theirs.

42
00:04:16,814 --> 00:04:28,166
Niitlalriakut-llu canek makunek neqkamteńek, qang’a-llu arnani wangkuta mingqaamteńek aturall’erkanek
We also hear about our food supplies, and even for us women, what we sew into our clothes

43
00:04:28,173 --> 00:04:32,984
Kia-gguq piusngaitaakut. Wangkutnek-gguq pingnaqciqaput.
They said no one will do it for us. They said we’ll do it ourselves.

44
00:04:33,119 --> 00:04:42,985
Tua-i tauna irniarput tuaten assiicukan, niicunricukan-llu, tua-i iqlutuuyukan
If our child is bad like that, and is disobedient, does wrong

45
00:04:42,991 --> 00:04:45,991
Kia qagkut piusngailngataakut.
It seems no one out there will do it for us.

46
00:04:46,000 --> 00:04:51,345
Wangkuta wangkutnek tau͡gaam pingnaqluku piciqerput.
Instead, we will try to [correct] them on our own.

47
00:04:53,355 --> 00:05:01,088
Tua-i-gguq una tan’gaurluq au͡gkut yuut qaneryaraqekiit Yupiit.
They said that the Yupiit back then had traditional wisdom about a boy.

48
00:05:01,093 --> 00:05:05,371
Tan’gaurluq-gguq una cimiryuumauq.
They said a boy can change.

49
00:05:05,495 --> 00:05:11,895
Yuucini-gguq quinagyagutarkaugaa.
They said he shall be repulsed by his lifestyle.

50
00:05:13,256 --> 00:05:21,500
Una-gguq tauna-llu tua-i arcaqerluku alikelqa tamaani tua-i murilkengamki qaneryarat.
They also said it would be especially so for the traditional wisdom [whose outcome] I feared when I became observant.

51
00:05:21,850 --> 00:05:32,728
Una-gguq tau͡gken arnaq tuaten ayuqekuni capernarqenruuq cimillerkaa yuucini, piciryarani
However, they said that if a woman is like that, it’s harder for her to change her life, her ways

52
00:05:32,738 --> 00:05:39,161
Iciw’ tamaaken kanaken ayagluku cimircetengnaqenrilkumteggu.
You know, if we don’t try to change her from back when she was [small].

53
00:05:40,368 --> 00:05:43,357
Cimiryaaqeciqaa-gguq waten.
They said she would change like this.

54
00:05:44,092 --> 00:05:54,615
Iciw’ avani wangkutnek uingyuitellemteńek, uingyuitellermeggni.
You know, back when we didn’t choose our own husbands, when they didn’t choose their own husbands.

55
00:05:55,368 --> 00:06:00,334
Cimiryaaqeciqaa-gguq uum waten-llu ukurriskuni.
They said that this would change her, and when she marries into another village.

56
00:06:01,146 --> 00:06:06,380
Ak’anivkenaku-gguq ayuqucivialuni ataam teguciqaa.
They said that before long, she would take back her bad behavior.

57
00:06:06,659 --> 00:06:18,037
Tuatelluku arnani wangkuta ayagmek tua-i ellicangnaqluta-llu ayuqucirtungnaqluta-llu pitullinikaitkut.
[?Because of] that, they would try to advise and instruct us women from the beginning.

58
00:06:18,463 --> 00:06:21,996
Tua-i cali waniwa taangamek mat’umek
Now, also, this alcohol

59
00:06:22,638 --> 00:06:29,905
Arcaqerluni man’a iqlutuuyaraq kayungengami
Since this wrong way especially is getting stronger

60
00:06:31,009 --> 00:06:39,709
Tamiinun arnanun, angutnun-llu, nasaurlurnun, tan’gurrarnun-llu
To everyone, women, and men, girls, and boys

61
00:06:40,688 --> 00:06:49,199
Tamana iqlutuuyaraq tua-i taangamek tapirluni kayutengami caknaanarivsiartuq.
Since doing wrong is strengthened along with alcohol, it’s become more difficult.

62
00:06:49,837 --> 00:07:01,292
Tuaten wangkuta maa-i tuaten niicunrilengraan, taangamek-llu niicunrilengraan tua-i piqa’aqluku.
For us like that, though they’re disobedient like that, and they don’t listen about alcohol, speak to them.

63
00:07:02,089 --> 00:07:10,834
Taangarniluku-llu cellangengraan uumik’ngartevkenaku tangellrani.
And just because they had alcohol, when they sober up, don’t be infuriated with them where they can see.

64
00:07:12,454 --> 00:07:16,220
Tau͡gaam kenkellerput nasvaumaluku.
Instead, show our love.

65
00:07:16,290 --> 00:07:25,012
Nallunricetengnaqluku kenkellerput iciw’ aanaulriani kenkellerput.
Try to let them know our love, you know, our motherly love.

66
00:07:25,023 --> 00:07:35,312
Cali taangiqnginanrani uumikualuku pivkenaku.
Also, do not be infuriated with them while they’re drunk.

67
00:07:35,627 --> 00:07:45,627
Cali enemteńi tamaani uitaluni avaqliqnginanemteńi tuaten piyukan qimagavkenaku.
Also, if they do that in our home there while we’re with them, do not run away from them.

68
00:07:46,753 --> 00:07:54,575
Alingnarqengnaqluni-ll’ piyaaqeciqngatuq. Ingluturtailkuni pingaituq.
They may try to act scary. They won’t do [anything] if they have no challengers.

69
00:07:58,257 --> 00:08:03,121
Cali taangiqellran kinguani
Also, after they’ve been drinking

70
00:08:03,131 --> 00:08:09,797
Assinrilngurmek-llu iciw’ tamaani enemi-llu pingraan, wiinga-wa ayuquciqaqa:
And, you know, though they do something bad in the house there, at least this is what I’m like:

71
00:08:10,614 --> 00:08:14,292
Qimanritengnaqluku, unitenritengnaqluku.
Try not to run away from them, try not to leave them.

72
00:08:16,880 --> 00:08:22,158
Iciw’ alikenruaqa kingumni qaill’ pillerkaa.
You know, I’m more scared of what might happen after I leave.

73
00:08:23,636 --> 00:08:31,525
Naliak-llu cumilnguluni uniskumteńi kiirrarmi-llu tamaani pikuni naliak-ll’ cumilnguciqa?
And if either is exasperated and we leave them to stay alone there, which will be exasperated?

74
00:08:31,542 --> 00:08:38,198
Qang’a-llu-qaa caskumek tegulluni ellminek akngirtengnaqluni piciquq.
Or else, they may take a weapon and try to hurt themself.

75
00:08:38,565 --> 00:08:47,399
Tua-i tau͡gaam tamaantengnaqlua ukanirpak wii yuugua, aipamni-llu.
But I’ve always tried to stay there in my life, and in my spouse’s.

76
00:08:49,097 --> 00:08:56,041
Cali tuaten unuaquani tauna irniaqa taangiqellrukan
Also, the next day if my child had been drunk

77
00:08:56,464 --> 00:09:02,608
Unuaquani qarulluku, egmian-llu nunurpek’naku.
Comfort them the next day, and don’t scold them right away.

78
00:09:04,041 --> 00:09:13,941
Qarulluku imucetun pilallemtun camek quyacetaarluku, apluku caqatallranek-llu.
Comfort them as I used to by trying to make them happy, and ask what they’re going to do.

79
00:09:13,951 --> 00:09:25,107
Tauna kiingan taangiqellra akwaugaq, qenqerrartellrukan-llu qenqertellra ciumek alairtevkenaku.
Don’t first bring up only his drinking the previous day, or his angry if he had gotten angry.

80
00:09:25,899 --> 00:09:35,288
Wiinga-llu alingellrukuma tua tamakut pugerqevkenaki, tau͡gaam qarulluku.
And if I had been scared, don’t bring those up, but comfor them.

81
00:09:35,587 --> 00:09:42,098
Qanerlalriit-llu maa-i tangerrlaqenka-llu wii hangover-arluki, yuussugluki.
And they also say, and I see them, when they’re hungover, yuussugluki.

82
00:09:42,108 --> 00:09:46,871
Naliak-ll’ yuussuinanermini qenqercukaarngatuq.
And one of them seems to be irritable while hungover.

83
00:09:47,829 --> 00:09:55,084
Tuatnanriqan tau͡gaam, anglaningkan, qanenqegcangluni-llu pikan
Only when they’re not like that anymore, when they have fun, and start to speak well

84
00:09:55,096 --> 00:10:01,685
Tuani-w’ tua-i hangover-aallermini-ll’ qanenqegcanrilngatuq.
And they don’t seem to speak well when hungover.

85
00:10:03,173 --> 00:10:12,384
Qanenqegcarluni-llu pingkan nutaan, neryuniunrillrani-llu
Only when they start speaking well, and don’t expect it anymore

86
00:10:12,395 --> 00:10:20,228
Nutaan akwaugarpaumainanrani-llu qang’a-llu-qaa nutaan taumek qanrulluku.
Then we should tell him what had happened the day before or whenever.

87
00:10:20,239 --> 00:10:25,495
Nunurpek’naku-llu, qanenqegcaaraulluku tau͡gaam.
And don’t scold them, but speak to them kindly.

88
00:10:25,508 --> 00:10:35,464
Qaillun elpet alingellren, qaillun-llu unitellerkaa alingellren nalqigulluku, nalqigutepiggluku.
Explain, thoroughly explain, how you were scared, and how you were scared to leave them.

89
00:10:35,468 --> 00:10:38,168
Nunuavkenaku.
Don’t scold them.

90
00:10:39,858 --> 00:10:46,158
Naliak tuani umyuarniurciquq cakneq.
One of them will be very regretful then.

91
00:10:46,925 --> 00:10:49,336
Umyuarniurluni.
They will be regretful.

92
00:10:49,361 --> 00:10:53,883
Kenekniluku, kenkellren-llu nasvagluku.
Say you love them, and show your love.

93
00:10:53,897 --> 00:10:59,897
"Kenekngamken, waten pisqenrilamken maantaurallruunga."
"Because I love you, I stayed here since I didn’t want you to do this."

94
00:11:03,900 --> 00:11:08,344
Tamana umyuarteqelqa qanrutekluku.
I spoke about my thoughts.

95
00:11:10,671 --> 00:11:20,138
"Keneknilaqevnga-llu elpet. Kenkepigeskuvnga," iciw’ tuaten pinqigtesqumavkenaku.
"You also say you love me. If you truly love me," you know, tell them not to do that again.

96
00:11:20,947 --> 00:11:25,230
Cali agayulluku kesianek.
Also, always pray for them.

97
00:11:25,240 --> 00:11:30,852
Tuatequatevkenaku, tuatequatarkauvkenaku.
Ask for them not to do that, that they shall not do that.

98
00:11:30,865 --> 00:11:37,421
Umyuamni wii tuatequatarkauluki irnianka irniaqenritanka.
I do not have my children to wish them to do that in my mind.

99
00:11:38,093 --> 00:11:43,393
Kesianek tau͡gaam agayulluki, kaigalluki.
But always pray for them, to ask on their behalf.

100
00:11:43,405 --> 00:11:52,661
Tua-i tamana-llu kesianek maa-i yunraput makut tamakunek-llu niiterrlainaryunritliameng
Probably since our children do not always want to listen to those

101
00:11:52,673 --> 00:11:57,928
Agayuvigmun-llu taqluteng ayagayuumiitlalriit.
And they stop going to church and don’t want to travel.

102
00:11:58,684 --> 00:12:08,518
Tua-i tau͡gaam taumek pingraan wii qanrucuglaranka ukvesqelluki.
In spite of that, I tell them to believe.

103
00:12:08,685 --> 00:12:15,340
Cali waten cailkanek qanruciaqama, tua-i irniaqengramki-ll’ qanruciaqama
Also, when I instruct random people, and even when I instruct my children

104
00:12:16,196 --> 00:12:20,918
Ukveresqumaluki qanrutlaranka.
I tell them to believe.

105
00:12:21,411 --> 00:12:32,453
Kina imna camek pingnatulria, arcaqerluni-llu taangamek pingnatulria, qang’a-llu-qaa mat’umek melullermek pingnatulria
Anyone who works hard for something, especially works for alcohol, and even one who works for smoking

106
00:12:33,635 --> 00:12:41,169
Camek ukvelirluni ikayurcirluni piarkaungatuq wangni.
It seems they must have faith in something to help them to me.

107
00:12:42,863 --> 00:12:49,296
Ukveritqapiarluni yuk ping’e’rmi kayungqerrngaituq.
Though a person goes with absolutely no faith, they will have no strength.

108
00:12:51,084 --> 00:12:54,395
Aipaagnek ukverluten.
Believe one or the other.

109
00:12:54,503 --> 00:13:01,136
Agayuvik, agayuviim piciryaraa ukvekluku.
The church, believe in the ways of the church.

110
00:13:01,149 --> 00:13:06,060
Ukvekesciigalkuvgu-llu agayuviim piciryaraa
And if you can’t believe in the ways of the church

111
00:13:06,068 --> 00:13:13,824
Yupiit qantuut agayuviim alerquutain cangalkenrilkaitnek.
Yupiit speak of things that are no different from the commandments of the church.

112
00:13:13,886 --> 00:13:21,126
Yupiit qaneryarait ukvekluki agayuviim piciryarai piyunrilkuvki.
Believe in Yup’ik wisdom if you don’t want to believe in the church’s ways.

113
00:13:21,126 --> 00:13:29,348
Yupiim qaneryaraa ukvekluku, atungnaqluku, cali niitengnaqluku.
Try to believe in, practice, and obey Yup’ik wisdom.

114
00:13:29,931 --> 00:13:38,220
Cangalliurngaituq Yup’ik iciw’ ak’allaurteqalria apeskani yuum
A Yup’ik, you know, who has gotten older will not be perturbed if a person asks them

115
00:13:38,425 --> 00:13:47,792
Ayuqucirtuutmek, ciunerkamek apeskani wangni quyaciquq cakneq, cakneq.
If one asks them about traditional instructions, and advice for the future, to me, they will be very, very thankful.

116
00:13:48,014 --> 00:13:51,947
Taumek apeskani quyaciquq wangni.
If one asks them that, they will be happy to me.

117
00:13:52,344 --> 00:14:02,288
Wii maa-i calingring’e’rma-llu yuut ap’artaqatnga cakneq qamaken ircaqumnek quyalua pitacimtun.
Now, though I’ve stopped worked, when people ask me, I am completely thankful from inside in my heart.

118
00:14:02,299 --> 00:14:07,510
Qaneryararrarmek Yup’igtarrarmek
A little piece of Yup’ik wisdom

119
00:14:07,512 --> 00:14:15,190
Waniwa arnangiaraurcama arcaqerlua imkut Yup’igtaat tuarpiaq kayuriluteng wangnun taigut.
Especially not that I’ve become an old woman, it truly seems that that Yup’ik wisdom has come to be stronger.

120
00:14:15,579 --> 00:14:20,890
Tua-i-wa cangallrunritliniata mat’umi agayuviim Qaneryaraani.
It’s because they’re no different from the church’s Bible.

121
00:14:20,908 --> 00:14:31,130
Tua-i cakneq kayuqapiggluteng assiqapiggluteng-llu wangni qaneryaraulliniut au͡gkut Yupiit qaneryarait, alerquutait.
They are very strong and good pieces of wisdom to me, those pieces of Yup’ik wisdom, instructions.

122
00:14:31,404 --> 00:14:36,038
Tamakut tua-i taumek tuaten qanertua.
That’s why I said that.

123
00:14:36,051 --> 00:14:43,428
Cali eglerrnginanemni ukani irnianka ukut waniw’ anglilriit.
Also, as I’ve lived up to now, my children are now grown.

124
00:14:43,435 --> 00:14:47,224
Nayunrirlua-llu, ellmeggnek yuungnatugluteng.
And they’re not with me, making their own living.

125
00:14:48,302 --> 00:14:56,936
Qanrutlaranka peng’gartesqevkenateng-ll’ waten-llu uluumavkenii tau͡gaam pituatnga.
I tell them not to worry, but they also do not ignore me.

126
00:14:57,591 --> 00:15:04,058
Waniwa-llu phone-angamta phone-artura’aqlua-llu pituatnga.
And now that we have phones, they always call me on the phone.

127
00:15:04,068 --> 00:15:08,323
Phone-aitevkangnaqlua-llu pilaraatnga nallunaunateng.
And it’s clear that they try to keep me from [not] having a phone.

128
00:15:08,691 --> 00:15:18,691
Tua-i waten phone-arlua-llu tuqluraqamegteńga peng’gartesqevkenateng-llu piaqatnga
When they call me on the phone like this, and when they tell me not to worry about them

129
00:15:19,396 --> 00:15:23,129
Waten, waten pituanka:
I tell them this:

130
00:15:25,601 --> 00:15:31,245
"Camek-mi peng’garciqsiken taangam avatiini?"
"What will I worry about you other than alcohol?"

131
00:15:31,263 --> 00:15:40,885
Wangni taangam avatii camek peng’garucirkaitua
To me, there is nothing to worry about other than alcohol

132
00:15:41,580 --> 00:15:44,269
Iciw’ nangteqenrilkata.
You know, if they’re not sick.

133
00:15:46,153 --> 00:15:52,753
Tua-i-llu ataam cali wii qanrutaqluki iciw’ taangaqusqumanricaaqluki.
Then I also tell them again that I don’t want them to be alcoholic.

134
00:15:52,760 --> 00:16:00,038
Makut-llu aanait, irnianka irniangelriit taangaqusqumanritanka.
I also don’t want their mothers, my children with children, to be alcoholic.

135
00:16:01,038 --> 00:16:08,760
Tangalirtungnaqluki amllernek assiilngurnek, assilriarunricaaqua.
I try to [?show] them many bad things, I am not good.

136
00:16:08,772 --> 00:16:12,727
Tangalirtungnaqluki anglicangnaqellruanka.
I tried to raise them [?by showing them].

137
00:16:12,735 --> 00:16:19,602
Taangangnaqevkenii, agayuvigmun-llu ayautengnaqaqluki.
I tried not to drink alcohol, and tried to take them to church.

138
00:16:19,997 --> 00:16:24,975
Tua-llu tuaten phone-mi qanrutaqatnga pilaranka
Then when they tell me on the phone, I tell them

139
00:16:24,984 --> 00:16:34,106
Qang’a-llu-qaa tuaten akwaugaani-llu taangiqellruaqan arcaqerluki makut angutet pinarqelliniut.
Or when they had been drinking the previous day, these men must especially be told.

140
00:16:35,826 --> 00:16:38,559
Qanrutellruaqamki pilaranka
When I tell them, I say

141
00:16:38,567 --> 00:16:47,112
"Kenekngamci ukanirpak wii taangangnaqellrunritua nanikuasqenrilamci."
"Because I love you, I’ve never drank alcohol since I didn’t want you to feel helpless."

142
00:16:47,123 --> 00:16:52,956
Tangerrlaata-llu ilameggnek taangiqellrianek-llu angayuqaalegnek.
Also because they see their peers with alcoholic parents.

143
00:16:52,969 --> 00:17:01,569
Kusguryugluteng-llu itrutlaata nerucugluki-llu, mom-ii-gguq daddy-a-llu taangiquq.
Also because they bring [children] out of compassion and want to eat with them, saying their mom and daddy are drunk.

144
00:17:01,797 --> 00:17:08,841
Tua-i takumcuyullratnek cakneq quyatullruunga cakneq ilumnek.
I would be very thankful for their compassion.

145
00:17:10,102 --> 00:17:14,069
Tua-i qanrutlaqenka tamatumek tuaten.
That’s what I would tell them.

146
00:17:14,692 --> 00:17:21,937
"Kenekngamci wii nanikuavkangnaqluci anglicallrunritamci.
"Because I love you, I did not try to make you feel helpless as I raised you.

147
00:17:22,400 --> 00:17:27,941
"Akinaurlua-llu elpeci kenkepigglua
"Repay me out of great love

148
00:17:28,510 --> 00:17:39,287
"Tuaten taangamek tamatumek pisqumanritlemnek umyuaqlua pinritengnaqaqluci pici."
"Think of me, and try not to abuse that alcohol that I don’t want you to get into."

149
00:17:39,293 --> 00:17:45,304
Tua-i taumek tuaten qanrutlaranka taumek akinauresqumalua.
That’s what I tell them, to repay me like that.

150
00:17:46,984 --> 00:17:50,014
Kenkellriani irniaq
To those who love a child

151
00:17:50,543 --> 00:17:56,554
Nunurleraluki-llu waniw’ pilaqeput irniaput.
And we also scold our children.

152
00:17:56,556 --> 00:18:00,278
Iciw’ wiinga-w’ pillrukenka avaqliqlemni.
You know, I did that when they were with me.

153
00:18:00,294 --> 00:18:04,350
Amta-ll’ kenekluki, amta-ll’ nunurlenricunaunanki.
Yet we love them, yet we shouldn’t keep from scolding them.

154
00:18:04,364 --> 00:18:12,486
Nunurlerraarluki ataam qarulluki, kenkelqa imna nasvagluku.
After scolding them, comfort them again, showing my love.

155
00:18:13,031 --> 00:18:18,442
Tauna-llu im’ nunurleruteka qanrutekluku, "Tuaten pisqenrilamken."
And I tell them about what I scolded about, "Because I don’t want you to do that."

156
00:18:19,020 --> 00:18:24,965
Watua maa-i arcaqerluteng caperrnarivsiartut waten.
Especially these days, they’ve become more difficult like this.

157
00:18:26,109 --> 00:18:36,642
Wangkuta Yup’igni, Kass’am-llu piciryaraan akuliigni qukaani tuarpiaq maku’urluut.
It truly seems that these poor people are in between our Yup’ik and Western ways.

158
00:18:36,646 --> 00:18:43,213
Wiinga waniwa tutgara’urluunka ukut tua-i akuliigni tuar uitalriit.
It seems my grandchildren here are in between them.

159
00:18:43,713 --> 00:18:54,713
Pingraan tau͡gaam tua-i nani maani-llu qitevterrlainarluteng-llu maa-i tutgara’urluput, wiinga-w’ tutgara’urluunka pingut.
In spite of that, and in places here, our grandchildren are starting to speak only in English, at least my grandchidlren are.

160
00:18:55,228 --> 00:19:02,883
Tua-i puqigtacirramtun nani maani qanrusnguaqangnaqa’artaqluki pilaryaaqanka.
I do instruct them in some places here as fluently as I can.

161
00:19:02,950 --> 00:19:07,306
Tuarpiaq niicugniyuumiilnguut-llu pilkiagaqluteng.
And it truly seems that it shows they don’t want to listen.

162
00:19:07,315 --> 00:19:12,248
Qang’a-llu-qaa piciunrilkelkialuki tuaten cat pilkiagaqluteng.
Or, they even show that they don’t think things are true.

163
00:19:12,422 --> 00:19:18,810
Tau͡gaam tua-i pingraata tuaten pingnaqaqluki pinarqelliniut.
But though they do that, we must try with them.

164
00:19:19,466 --> 00:19:27,400
Cali tuaten arcaqalriamek niicunritniluku tuatequanarqenritliniuq.
Also, we must especially not do that just because they don’t want to listen.

165
00:19:27,628 --> 00:19:36,961
Niitenrilengraan cam iliini umyuarniurciquq qaruqurteḿinek uumek.
Though they don’t listen, they will someday have regrets about one that encouraged them.

166
00:19:36,977 --> 00:19:42,622
Keneksukluni cam iliini umyuarteqciquq, umyuarteqciqliniuq.
Someday, they will think that they were treated with love.

167
00:19:42,951 --> 00:19:56,128
Wiinga tua-i imkut anglillemni kenkenricuklua umyuarteqlallrulrianga tamakut tuaten qanrutestenka.
When I was growing up, I used to think that those who instructed me like that didn’t love me.

168
00:19:57,574 --> 00:20:01,808
Cunawa keneklua qanrutlallrullinikiitnga.
It turned out, they instructed me out of love.

169
00:20:01,821 --> 00:20:08,310
Tamana tua naspertukluku tamaa-i qanrutengnaqu’urlaranka.
Considering that, I always try to instruct them.

170
00:20:08,316 --> 00:20:11,694
Makuungraata-llu cailkaungraata
And even when they’re random people here

171
00:20:12,857 --> 00:20:23,546
Iciw’ counselor-aulqa nallunrilamegteggu kingunemni-wa piqerlaraatnga.
You know, because they knew I was a counselor, they come to me back home.

172
00:20:23,750 --> 00:20:30,661
Iluteqaqameng-llu, qang’a-llu-qaa yunraunrilnge’rmeng, qan’ga-llu-qaa temirteńgunge’rmeng.
And when they’re sad, or even when they’re not children, or even when they’re adults.

173
00:20:31,400 --> 00:20:43,412
Tamanek ap’artestenka cakneq ilumnek iciw’ tunrirlua piunrilkevkenii uumek cellangcarviklua pianga.
With those that ask me, I am very embarrassed inside, you know, because I don’t feel capable when someone comes to me for advice.

174
00:20:43,423 --> 00:20:48,467
Cakneq tunrirlua pitacirramtum pingnatuglaranka.
I am completely embarrassed as I do my best with them.

175
00:20:48,652 --> 00:20:57,519
Tua-i kasngukevkenaku-llu yuuciqa, ikiuyugluteng-llu irnianka pillrat kasngukevkenaku.
I am not ashamed of my life, and I am not ashamed of how improper my children were.

176
00:20:57,524 --> 00:21:00,224
Tamana-llu example-autekluku.
I also use that as an example.

177
00:21:00,239 --> 00:21:04,483
Tua-i-wa tayima akleng tauna qanrutestailkuni
It’s because, poor thing, if that person has no one to tell them

178
00:21:04,492 --> 00:21:12,358
Kiirrarmi tuaten ayuqsukluni umyuarteqluni tua-i assingnatugluni-llu naliak pingaituq.
If they think they’re the only ones like that, they will not try to be good.

179
00:21:12,509 --> 00:21:17,520
Tua-i tamakut-llu irnianka qanrutekluki
I also talk about my children

180
00:21:17,532 --> 00:21:25,399
Arenqilirrlainarluni, aanaulria arenqilirrlainarluni, anglanirrlainarluni-llu
Always doing well, a mother always doing well and having fun

181
00:21:25,405 --> 00:21:33,471
Ukunek quyakellerminek irniamek irniurngaicugnarquq, anglicaringaicugnarquq.
She will not have these children that she’s thankful for, or raise them [always doing well].

182
00:21:33,478 --> 00:21:42,578
Cam iliini iluteqeqaqluni, cam iliini cakniuqaqluni yuuciqsugnarquq.
She will likely live sometimes being sad, sometimes struggling.

183
00:21:44,889 --> 00:21:47,789
Alingcirarautngunrituq.
This is not to instill fear.

184
00:21:47,804 --> 00:21:53,438
Tau͡gaam wiinga atullruamku tua-i tuaten ayuquciatun qanrutkaqa.
But since I’ve experienced it, I talked about how it’s like that.

185
00:21:53,449 --> 00:21:54,627
Tua-llu?
How was that?

186
00:21:54,640 --> 00:21:55,640
Yaa.
Okay.

187
00:21:58,053 --> 00:22:00,086
Oh, nangqatalliniuq.
Oh, it’s going to run out.

